138

iis inita 1), decimam partem praedae Rhodi captae diis
Thebanis vovit.

Perinde reliqui quoque successores Alexandri dona dederunt,
sine dubio etiam post annum 306, etenim in titulo nostro
βασιλεῒες nominantur 2); quod verbum indicat sane eos etiam
dona Thebas misisse postquam regium titulum assumpserunt.

Hanc ob rem eo adducimur ut suspicemur gratiam propter
donationes fuisse causam cur duobus annis post Thebani
templum Aphroditae Lamiae in Demetrii honorem voverint,
minime metum ut Droysen 2. 2. 193 perhibet. Res autem
maximi momenti hac inscriptione patefacta est, nempe quod
restitutio urbis non ante annum 300 ad finem perducta est,
quod ante hunc annum non loqui possumus de Thebis in
integrum restitutis, Et eodem tempore in veram lucem
procedit locus Plutarchi Demetrius 40, a v⁰ d⁰ Droysen
damnatus 3), qui dicit de anno 290: ταῖς μὲν οὖν Θήβαις
οὔπω δέκατον οἰκουμέναις ἔτος ἁλῶναι δὶς ἐν τῷ χρόνῳ συνέπεσε.
Plutarchus enim, cum hoc scriberet, nullo modo spectavit
ad Cassandri decretum anni 316 (quotiens enim inde ab
illo anno usque ad annum 290 urbs capta et liberata est 1)
sed ad illud punctum temporis quo urbs in integrum resti-
tuta est, id est ad annum fere 300.

Ceterum suspicandum est urbem instauratam non in eum
statum libertatis restitutam esse, quo reliquae urbes Graeciae
fruebantur. Hae enim numquam autonomiam suam amise-
runt, cum de Thebis appareat urbem non ab omni parte in
libertatem restitutam esse. Nummi hanc rem nos docent.
Numquam enim urbes Craeciae meridionalia ut Athenae,
Corinthus et aliae, Sicyon autem excipienda est, nummos
·Macedonicos ediderunt3 Thebis autem intra annos 315—288,
iis temporibus igitur quibus Cassander et Demetrius urbi

 

1) Plut. Demetr. 23. Diod. 20. 100. 6. Droys. 2. 2. 181. Dittenb. 1.1.
ann. 6.

2) Dittenb. 1.1. v. 35.

3) DroyS. 2. 2. 280.

 

 

