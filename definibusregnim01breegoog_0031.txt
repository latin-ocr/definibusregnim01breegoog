3

Meridionali Macedoniae Superioris ad ripas Haliacmonis
fluminis 1).

Juxta eas gentes autem Thucydides etiam de aliis loquitur
nec tamen eas nominat. Quaestio inde oritur ad quasnam
alias spectaverit. Situs montium ab hac parte nobis indicat
cogitari tantum posse de Pelagonibus et de Orestis. Pela-
gonia autem, quae pertinet a Septentrione Lyncestidis ad
Scardum montem usque, quae munimenti instar est contra
feras gentes illic sedes habenteS, hoc tempore fortasse subjecta
Lyncestis finitimis, profecto Macedoniae Superiori adjudicanda
est, ut facit Strabo ubicumque hanc regionem commemorat 2).
Ceterum perpauca antiqui scriptores de hac regione nobis
tradiderunt 3). .

Orestis contra, quae inter Lyncestidem et Elimeam sita
est, -ab Oriente ejusdem jugi quod pertinet a Scardo monte
Meridiem versuS‚ discernitque eas genteS‚ quae geogra-
phico sensu ad Macedoniam pertinent a gentibus Illyricis et
Epiroticis, magis aperta est, neque tam natura munita atque
finitimi, cum insuper fauces Eordaici fluminis facilem aditum'
a parte Illyriae praebeant.. Strabo anceps haerere videtur qui-
busnam gentibus Orestas adnumeret, Epiroticis an Macedo-
nicis, Eodem loco enim initio paragraphi 326 Orestas Epi-
rotas nominat‚ cum in fine ejusdem paragraphi eos ad
Macedoniam pertinere perhibeat. Paragrapho 434 quoque
eos Macedones appellat ⁴). Quae repugnantia mea quidem
sententia hoc modo explicanda est, quod loci supra memorati
spectant ad diversa tempora. Orestae enim temporibus belli
Peloponnesiaci ad gentes Epiroticas pertinuerunt ut Thucy-
dides 2. 80 commemorat. Nam cum hic enumeret gentes
Epiri quae anno 429 conjunctae cum Lacedaemoniis expedi-

 

1) Arrian. Anab. 1. 7. 5. Strabo 326 et 434. Liv. 42. 53. 5.

2) Strabo 326 et 434.

3) Polyb. 28. 8. 3. Strabo 327 et 329. 10. Demits. Π. 155 sqq.

4) Strabo 326. ’Ἠπειρῶται δἐἷσί . . . καὶ Ὀρέστου. et i. f, καῖ δὴ καὶ τὰ περὶ
Αύγκον καὶ Πελαγονίαιν καὶ Ὀρεστιάδα καὶ Ἐλίμειαιν τὴν ἅνω Μακεδονίαν ἐκάλουν.

 

