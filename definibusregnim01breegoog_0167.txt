101

drum autem hanc rem non mutasse, quod a Strabone
diversis locis confirmatur ¹).

Neque magis hic terminus sub diadochis mutatus est.
Nestus flumen et in regionibus superioribuS, et in regionibus
mare versus terminus agri Macedonici mansit, provincia
igitur Antipatri etiam amplectebatur Macedoniam adjectam
quam dicunt.

Variis locis et factis haec res confirmatur. Primo 'loco
Pausanias hujus rei nobis testis est. Hic enim 1. 9. 5 tradit
Lysimachum regem fuisse gentium Macedoniae finitimarum,
quibus Philippus et Alexander quoque imperaverunt;
secundo loco autem 1. 10. 2 narrat Lysimachum post pug-
nam apud Amphipolin anni 288, cum Macedonia inter
illum et Pyrrhum Epirotam divisa est, dominum factum
esse τῶν Νεστίων (καὶ) Μακεδόνων, sine dubio spectans ad eas
gentes quae inter Strymonem et Nestum flumina sedes
habuere 2). 1110 ipso anno 288 igitur Strymon terminus regni
Lysimachi factus est.

Duo alii loci confirmant etiam in regionibus superioribus
Nestum flumen temporibus diadochorum disterminasse
Macedoniam et Thraciam. Anno enim 310 cum Cassander
opitulatus est Paeonibus contra AutariataS, Macedoniae
princeps, barbaris illis ab eo profligatis, Orbelum montem,
situm inter Nestum et Strymonem flumina, ultimam partem
Macedoniae, sedem indicavit 3). Vix opus est dicere, Cassan-
drum nullo modo has regiones barbaris illis sedem indicare
potuisse, ni is ager Macedonicus fuisset.

Quod autem Nestus flumen per longam seriem annorum
disterminavit Macedoniam et Thraciam, necessario sequitur
ex diuturna et firmissima amicitia qua uti non desiere

 

1) Strabo 323. Strabo 331 fr. 33. εῒτοι τὸ Νέστου στόμα τοῦ διορίζοντος
Μακεδονίαν καὶ Θρᾴκην ὣς φίλιππος καὶ Ἀλέξανδρος δ τούτου παῖς διώριζον ἐν
τοῖς κατ’ αὐτοὺς χρόνοις cf. etiam fr. 35.

2) cf. Droys. 2. 2. 298.

3) Diod. 20. 19. 1 ; Justin 15. 2. 2.

 

