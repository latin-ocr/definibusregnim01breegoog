179

magna fuit, initio quidem regni ejus. Thessalia enim ei
obnoxia mansit, provinciae Macedoniae instar fuit, Anti·
gonus Demetriadem numquam amisit. Perinde hic valuit
in Euboea insula et Corinthi. Sed in reliquis regionibus
Graeciae auctoritatem suam per tyrannos sustinuit.

Sedatis rebus post Pyrrhi invasionem in Pelopomem,
Argis fautores Macedoniae sub tyranno Aristippo summae
rei praefuerunt. Phlius quoque tyranno tradita est ¹), reli-
quae quoque urbes Actes inde ab hoc tempore cum Mace-
donia fecerunt 2). Huic numero adjungenda est Sicyon 3),
diversae urbes Arcadiae, inter quas primo loco nominanda
est Megalopolis, ubi Aristodemus tyrannus cui cognomen
χρηστός fuit, rebus praeerat 4). Elis anno 271 per aliquot
menses sceleribus Aristotimi tyranni vexata est 5), neque
minus Acarnania Antigoni auctoritati subjecta erat, Boeoti
quoque et fortasse pars Phocensium sese Macedoniae appli-
caverunt.

A Macedonia liberae manserunt Attica, Sparta, Messene,
Achaja, pars Arcadiae et Aetolia. Praesidiis autem Anti-
gonus occupata habuit Acrocorinthum, Chalcidem et Deme-
triadem.

Praecipuum vitium ab Antigono commissum in confir-
manda dominatione sua in Graecia, fuit quod per tyrannos
auctoritatem suam sustentare conatus est, regimen cum
ceteris gentibus, tum imprimis Graecis odiosum. Praecipuus
hostis autem Antigoni fuit societas Achaica, quae anno 281
conjunctione quatuor urbium instituta, sensim paulatimque
perrexit augere vires suas. Bello Chremonideo Antigoni
auctoritas crevit quidem, nec tamen vires ejus societati
Achaicae pares erant. Anno 251 tyrannus Nicocles ab
Arato Sicyone pulsus est, ipsa urbs societati Achaicae

 

1) Polyb. 2. 44. 6.

2) Polyb. 1.1. Niese 2. 226. Holm 4. 139.

3) Plut. Arat. 6. ·

4) Paus. 8. 27. 11 et 8. 36. 5.

5) Justin. 26. 1. 4. Paus. ὃ. 5. 13 6. 14. 11.

