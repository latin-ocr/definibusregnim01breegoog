170

Sine dubio hi nummi in Europa signati sunt, iique non
solum in Thracia, sed etiam in Macedonia, Thessalia, et si
signis fidem habere licet, vel in ipsa Aetolia, idque non
alio tempore nisi intra annos 281—278 1). Res autem illis
temporibus gestae obscurae et intricatae sunt. Tamen viden-
dum est quidnam de hac re esse potuerit.

Ceraunus post pacem anni 281 cum Ptolemaeo et Antiocho
in pace degebat, Antigoni vires clade maritima fractae
erant. Dum hic sese reficit a damno accept0, Antiochus
occupatus est rebus Asiae, ipse pugnat in Coelesyria contra ’
Ptolemaeum, Patroclus praetor ej us eodem tempore pro·
fligatus est a Nicomede Bithyniae rege 2), ponamus anno
280. Nicomedes statim post victoriam societatem iniit cum
Heraclea 3), contra quam urbem illo ipso tempore pugnabat
Zipoites frater Nicomedis, partem regni paterni sibi vindi-
cans 4). Hic igitur rebus ipsis socius Antiochi factus est. Sed
eodem tempore, anno igitur 280 bellum inter Antiochum
et Antigonum infit, in illud bellum, . quod diu duravit,
uterque magnas copias paravit 5).

Et eodem anno Spartanorum rex Areus auctore Ptolemaeo
Philadelpho Aetolos aggreditur, perque Aetolos Antigonum
eorum socium, superiore anno clade affectum, nunc bello
contra Antiochum occupatum. Nunc demum perspicuum fit
quomodo Ptolemaeus Philadelphus fratri, Cerauno opitulatus
sit. Unum ex competitoribus nempe Antiochum ipse bello

 

1) Percy Gardner Numism. Chron. 18. Now. Ser. p. 92. sqq. „We can
scarcely be wrong in supposing that the series of copper pieces were
issued by Antiochus I at the time that he was aspiring to the Macedonian
throne.'²

2) Memnon. 16.

3) Μ61111611. ibid.

4) Memnon. 17.

5) Memnon. 18 κατὰ δὲ τοὺς αὐτοὺς χρόνους Ἀντιόχῳ τῷ Σελεύκου καὶ
Ἀντιγόνῳ τῷ Δημητρίου, μεγάλων ἑκατέρωθεν στρατευμάτων ἀντιπαραταττομένων,

κινεῖται ὁ πόλεμος καὶ χρονόν συχνὸν κατέτριψε. συνεμάχει δὲ τῷ μὲν ὃ τῆς
Βιθυνίας βασιλεὺς, Νικομήδης, Ἀντιόχῳ δὲ πόλλοι ἕτεροι,

