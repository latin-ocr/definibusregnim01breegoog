69

Aegypti ei commissa erat, partis quam dicunt Arabicae,
sed eodem tempore quaestor totius Aegypti fuit. Alexander
universam Aegyptum uni praesidi vel satrapae committere
ausus non est; quatuor praefectos ibi reliquit, duos Aegyp·
tiacOS, postea unum, quibus νόμοι Aegyptiaci curae essent,
unum Graecum cui pars Libyca commissa est, et alterum
Graecum, Cleomenem, in regionibus Arabicis3 tum duos
strategos exercitui in Aegypto relicto praefecit (Peucestam
et Balacrum) et alios duces militibus indigenis et mercen-
nariis 1). Cleomenes etiam aerario publico praefectus est,
cum eodem tempore ei commissum sit tributa universarum
Aegypti regionum colligere et custodire 2). De modo quo
Cleomenes hoc duplici munere perfunctus sit, nonnulla nobis
tradita sunt 3).

Perinde ac rationes quibus usus est Alexander ad pro-
vincias administrandas inter sese variabant, secundum
diversarum regionum naturam, etiam in constituendo ratio ·
nem inter se et colonias Graecas in Asia non unam eandem·
que normam secutus est rex. Ante omnia alia attenden-
dum est ad statum diversum urbium Graecarum in Europa
et in Asia.

J am primo capite satis dictum est de dominatione regum
Macedoniae' in ea parte Graeciae quae in Europa sita est,
hoc loco quicquam de hac re commemoremus necesse non
est. Sed prorsus diversa res est in Asia.

Inde ab Antalcidae pace urbes Asiae regi Persarum ·

obnoxiae fuerunt, qui per oligarchias et tyrannos auctori-
tatem suam sustinuit, usque ad annum 334, cum post pug-
nam apud Granicum Asia Minor in Alexandri potestatem

 

1) Arrian. 3. 5. 1—7.

2) Arrian. 3. ὁ. 4; Curtius 4. 8. 5. „vectigalibus ejusdem Africae Aegyp-
tique Cleomenes praepositus.'' Quod etiam tertium munus, nempe prae-
sidium institutionum novae coloniae Alexandriae ei commissum est, hoc
loco silentio praeterire licet.

3) Arrian. 7. 23 6 sqq.; Demosth. 1284. 25 sqq.— 1286.; Aristot.0eco-
uomica p. 1352. =

