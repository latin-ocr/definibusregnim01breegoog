83

res gestae Olympiadis modo traduntur tamquam conse·
quentiae regni cupiditatis ej us et iracundiae3 suo judicio
vero iuste regnum et tutelam sibi vindicabat, tametsi id a
paucis agnitum est. J ure hereditario Macedonico prae-
scriptum erat, et eadem regula temporibus diadochorum
quos dicunt, etiam aliis in regionibus a Macedonibus occu-
patis, verbi causa in Aegypto omnino non spernebatur, ut,
si morte regis heres legitimus quidem, sed nondum adulta
aetate, adesset, tutela legitima esset personis superstitibus
ejusdem stirpis, sed provectiore aetate; sive viriS‚ sive mu-
lieribus; sive stater fuit, sive patruus defuncti regis, sive
ipsius vidua vel etiam decessoris ejus, idque secundum eam
regulam qua maJ'or natu tutelae propior esset.

J us naturale regni Alexandri administrandi post mortem
ejus Roxanes infanti soli fuit, tamquam filio agnato regis,
nato e matrimonio justo. Nobilitas quoque Macedonica
Babylone initio perinde judicavit, postea autem coacta fuit
peditibus morem gerere, etiam agnoscere Philippum Arrhi-
daeum; sed jus naturale ad nullum nisi ad infantem recens
natum pertinuit. Sed cuinam tutela legitime committenda
erat? Non ipsi Roxanae3 haec enim peregrina fuit, matri-
monio justo legitime quidem, sed 'non ex jure Macedonico
cum Alexandro conjuncta fuerat, hanc ob rem illa ipsa,
utpote peregrina, numquam imperium sibi vindicare potuit,
neque vindicavit.

Profecto nulla alia tutrix natura indicata erat, nisi Olym-
pias, huic enim jus fuit agendi infantis locO, utpote avia
regni procuratrix. Tamen ne verbum quidem de hujus jure
apud rerum scriptores anni 323 invenitur, sed causa in hac
re quaerenda est, quod neque Perdiccae, neque cujusquam
ceterorum principum Babylone intererat, ut haec tutelam
ageret, itaque nomen ejus silentio praeterierunt, nemo
nisi Eumenes, et postea Polysperchon jus regiae matris
agnovit.

Nec tamen ipsa regina jus suum vindicare desiit, eandem
ob causam non agnovit Philippi Arrhidaei jus, quod solum

