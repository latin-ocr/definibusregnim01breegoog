171

persecutus est, alterum Antigonum cum Antiocho jam bel-
ligerantem,= vel in eo ut bellum gereret, per Spartanos
aggreditur. Tria bella igitur, praeter bellum quod in Bithynia
gerebatur. Et interim Macedonia a Gallis vastatur, ipse
Ceraunus proelio interficitur. Luce clarius est hoc anno 280
Antiochum in Europa nihil proficere potuisse.

Sequitur secundus annus belli 279. Bellum et mari et
terra geritur, Antiochus Nicomedem aggreditur ¹), classis
Heracleotarum tredecim navium auxilio ,missa nihil efficere
potuit, cum verosimiliter impediretur a navibus Antiochi
quae ad Hellespontum stationem habuerunt-2). Sed eodem
tempore bellum flagrasse videtur in oris Maritimis Macedo-
niae et Thraciae. In mediterranea parte Sostheni Galli
maximae curae erant, quidni Antiochus his temporibus
partem Macedoniae inferioris et oras maritimas Thraciae
occupaverit, praesertim cum appareat ex rebus Cassandreae
eum satis hoc anno illic valuisse? Tunc illae urbes fuerint
illi πολλοὶ ἕτεροι σύμμαχοι Memnonis c. 18, qui cum res
Thraciae conscripserit eos tamquam Graecos non nominatim
enumeraverit. Illi quingeni milites ad Thermopylas ab
utroque competitore missi, satis ostendunt eos ipsos aliis in
locis magnis rebus occupatos fuisse. Nullo modo autem
jamnunc Antiochus sese rebus Graeciae inmiscere potuit,
cum Galli his demum temporibus omnia illic vastarent.
Sed haud scio an rejectis barbaris autumno anni 279 cum
exercitu per Thessaliam in Aetoliam pervenerit ubi omnia
nimirum vehementer perturbata erant, vi coacti Aetoli
societatem cum eo inierint. Nullo alio tempore si umquam
inita est, haec societas constitui potuit nisi nunc, hieme
anni 279s278 3). Etiam hoc argumentum est, quod nummi
inventi aere facti sunt, post atroces Gallorum populationes
necessario argentum et aurum rara fuerunt. Sed nihil nisi

 

1) Memnon. c. 18.
2) DroyS. 2. 2. 338.
3) cf. van Gelder p. 69.

