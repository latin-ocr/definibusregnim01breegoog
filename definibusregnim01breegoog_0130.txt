80

nondum magna cum cura exercebatur, expensa requirerentur
necesse fuit, tam ordinaria, quam extraordinaria, in curam
viarum et portuum et talium rerum. Haec omnia quantum
pertinent, ad administrationem publicam satrapis adjudicata
erant. Reliquis quoque magistratibus provinciarum et stra—
tegis et nomarchis expensa certa facienda erant. Utique
militibus mercennariis stipendium dari oportuit, reliqui
milites alendi erant. “ ,

Expensis sub Alexandro rege prospiciebatur a magistrati·
bus quibus res pecuniaria commissa erat; nomarcbis et
hyparchis ad has res expediendas rursus magistratus minores
praesto erant. Audimus 1) curam viarum in Babylonia ab
Alexandro commissam esse Antimeni cuidam Rhodio, ma—
gistratui Harpalo subjecto scilicet3 pecuniae quae huic rei
requirebantur, exigendae erant e portorio, quod recipiebat
ab iis qui viis ilh's vehebantur, et ratio nimirum reddenda
erat apud thesaurum, ad quem etiam id, quod superesset,
deferret. Etiam audimus 2) in Aegypto fuisse Cleomenem,
qui mercennariis militibus, qui illic aderant, stipendium
persolveret. Haec omnia expensa fuerunt imperii et regie,
sed ex exemplis nostris apparet ea solvi e προσόδοις provin-
ciae, pecuniis igitur ejus thesauri qui in ipsa provincia
situs erat, vel ad eam provinciam pertinebat, sustentabantur.
Hanc ob rem quotannis permagna summa pecuniae nomar-
cho illi attribueretur necesse fuit, quae necessario pecunia
incerta fuit. Haec pecunia nomine tantum e thesauro
tollebatur, perinde ac nomine tantum omnes reditus pro-
vinciae thesauro infere bantur. Ministri qui ad thesaurum
libros et codices perscribebant‚ quum reditus ut acceptos,
tum erogationes ut expensas referebant. Revera tamen
expensa de reditibus deducebantur, antequam hi ad thesau-
rum· pervenirent, in thesauro nihil aliud deponebatur, nisi
pecunia quae restabat3 rationes autem etiam illic servaban-

 

1) Aristot. Oeconomica p. 1352. B. i. f.
2) Aristot. Oeconomica p. 1353. B.

 

