2

tamquam regio Macedoniae InferioriS, deinde magis Septen·
trionem versus Bottiaea3 tum, secundum Axium flumen sese
porrigit, ad Pellam et mare usque, angusta regio a gente
quadam Paeonica habitata, cui Amphaxitis nomen fuit ¹).
Orientem versus ad Strymonem flumen usque Mygdonia
sese extendit, in parte meridionali complectens regiones
circa Bolben lacum sitas, Eordaea tum a Thucydide nomi-
nata ab Occidente Bottiaeae porrigitur usque ad Edessam
oppidum fere 2). Almopia, Septentrionem versus confinis est
Pelagoniae-et Paeoniae. Postremo loco nominantur Anthemus,
Crestonia ³), Bisaltia ⁴) supra Chalcidicen sitae et regiones
ipsorum Macedonum inter Axium et Strymonem flumina,
Mygdoniae finitimae, complectentes reliquos agros usque
ad Chalcidicen paeninsulam. Ipsa Chalcidice, geographice
Thraciae adjudicanda 5), conspersa fuit coloniis Graecorum
maxime florentibus.

His praecedunt apud Thucydidem gentes Macedoniae
Superioris, Lyncestae Elimiotae aliaeque, subjectae quidem
et adjunctae Macedoniae, tamen regna singula separatim
habentes. Lyncestae autem habitant regiones ab Occidente
Eordaeae, ubi mea condita est urbs Heraclea LyncestiS,
circa Barnum montem usque ad Pylonem vicum in terminis
Lyncestidis situm, lacum Lychnitidem versus, a quo segre-
gantur jugo montium. Nomen autem antiquum hujus jugi
aetatem non tulit, Byzantini eum Pyrenaeum montem appel-
lant ⁶). Elimiotis secundo loco nominata, invenitur in parte

 

¹¹) Strabo 329. fr. ll. Παίονες δὲ τὰ περὶ τᾶν Ἀξιὸν wormundo-ivamus·
νην διὰ τοῦτο ’Awgin-av.

2) Strabo 323. Plinius 4. 17.

3) Herod. 7. 124. Ἐχείδυρον ὃς ἔκ Κρηστωναίων ἀρξάμενος ἱέτι διὸ Μυγδονίης
zanca 127.

4) Strabo 331. fr. 365 329. 11.

5) Strabo 329. fr. ll. ὖνομᾶζοντο δὀἱ ἐπὶ Θρᾴκης Χαλκιδεῖς.

6) Strabo 323 et 326. Polyb. 34. 12. 5. Πυλῦνος τόπου ὁρίζοντος ἔν τῇ
ὁδῷ τήν τε Ἰλλυρίδα καὶ τὴν Μακεδονίαν. cf. Margaritus Demitsas Ἀρχαία
γωγραφία τῆς Μακεδονίας. Athenis 1870. I pag. 4. et II. 151. De Pyrenaeo
monte cf. Demits. Ι 30 sqq.

