79

Sub regno Alexandri non tantum bella fuerunt, quibus
ipse prospiciebat, et res ad victum cultumque regis neces-
sariae, quae persolvendae erant3 provinciae scilicet non
minus magnas summas flagitabant. Ante omnia alia victui
cultuique ipsorum satraparum providendum erat. Huic rei
verosimiliter ubique eodem modo ita prospectum erat, ut
satrapis pars quaedam redituum provinciae, sive vectigalia
certarum urbium, sive fruges certorum pascuorum vel pu-
blicorum, nonnumquam utrumque addictum esset, quae rex
iis concesserat, quaeque iis dum satraparum munere funge-
rentur, pro suo patrimonio, saltem pro suo fisco habere
licuit. Tales delationes δωρεαὶ βασιλέως vocantur. Sub regi-
bus Persarum e. g. Tissapherni pars urbium Ioniae, id est,
earum reditus concessa erat 1).

Accipimus Eumenem utpote satrapen Cappadociae inde
ab anno 322 usque ad 320 in provincia sua certa bona
possedisse3 cum Antipater et Craterus anno 322 contra
eum proficiscuntur, praeter satrapiam ei insuper agros quos
privatim possideret offerunt 2); postea anno 319 dum Norae
obsidebatur, Polysperchon epistolam ad eum misit, qua ei
obtulit praeter satrapiam, etiam possessionem eorum bono-
rum quae antea obtinuisset, τὰς δωρεὰς ἁπάσας ὅσας πρότερον
εἶχε κατὰ τὴν Ἀσίαν 3). Ipse Eumenes in congressione quam
cum Antigono habuit dum Norae includebatur, exeunte
anno 320, ab eo postulavit, ut satrapia sibi redderetur,
καὶ τὰς δωρεὰς ἀποδίδοσθαι 4)3 paullo post ipse Antigonus
per Hieronymum Cardianum pacem et amicitiam ei obtulit
καὶ λαβεῖν δωρεὰς πολλαπλασίους ὦν πρότερον ἦν ἐσχηκὼς καὶ
σατραπείαν μείζονα ⁵). Hoc modo omnibus satrapis certi
reditus addicti fuerint. Sed etiam plura erant.

Administrationi civili provinciae, tametsi illis temporibus

 

1) Xenoph. Anab. 1. 1. 6.
2ν) Plut. Eum. 5.

3) Diod. 18. 57. 3.

4) Plut. Eum. 10.

5) Diod. 18. 50. 4.

