169

nunc Apollodoro duce praesidium Macedonicum pepulit,
ipse autem specie libertatis constituendae rebus praefectae,
sese odiosum tyrannum ostendit, cives suos omnibus modis
vexavit 1).

Per totum tumultum Gallicum nihil audivimus de poten·
tissimis regni competitoribuS, de Antiocho et Antigone, nisi
quod quingenos milites ad Thermopylas miserunt. Reliqui-
mus eos post pacem factam inter Ceraunum et Antiochum,
post cladem maritimam Antigoni ²), Ceraunus tunc in Mace-
donia firmatus est, amicitiam fratris Ptolemaei quaesivit
(a0. 281) 3).

N ec tamen Antiochus destitit sese miscere rebus Europae,
patet enim e diversis· rebus, eum etiam post annum 281
rebus illic interfuisse, vel haud spernendae auctoritatis fuisse.

Primum quod pecunias misit ad Pyrrhum, oum is expe-
ditionem in Italiam pararet a⁰. 281 „quod opibus quam
„militibus instructior erat'’ ut dicit Justinus 17. 2. 13,
exercitus ejus enim in Asia erant3 tum quod auxilia misit
in Graeciam contra Gallos a⁰. 279, tandem quod eodem
anno Lachares, qui anno 296 tyrannus Athenis fuit, nunc

’ autem Cassandreae vitam egit, id studuisse videtur ut

urbem Antiocho traderet, quod numquam fieri potuit ni
Antiochus cum copiis vel cum classe in vicinitate versatus
esset 4).

Postremo loco alii testes quoque non auctoritatis sed
dominationis Antiochi in Europa nobis praesto sunt. Diversae
series enim nummorum Antiochi aere signatorum inve-
niuntur 5).

 

1) Polyaen. 6. 7. Aelian. V. Η. 14. 41 cf. Polyb. 7. 7. 2.

2) cf. p. 162. Memnon. 14. Ἀντίγονος δὲ ὁ Δημητρίου ὁ ἡττηθεὶς τῷ
ναυτικῷ.

3) Justin. 24. 1. 8. Memnon. 15. Justin. 17. 2. 9. „Fratris quoque regis
„Aegypti concordiam per epistolas deprecatur.“

4) Polyaen. 6. 7. 2. καὶ γὰρ Ἀντίοχον τὸν βασιλέα ποιεῖσθαι φίλον καὶ
σύμμαχον αὐτῷ τὴν πολιτείαν ἔνι-πρέποντα.

5) Babelon. Les rois de Syrie XLVIII.

