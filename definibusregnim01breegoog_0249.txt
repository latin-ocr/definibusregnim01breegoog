159

erat in Macedonia et Graecia, haec omnia causae fuerunt
interitus ejuS. Nam necessitate coacti reliqui reges Ptole-
maeus, Lysimachus et Seleucus sese cum Pyrrho contra
eum conjunxerunt.

Pyrrhus et Lysimachus a duabus partibus Macedoniam
invaserunt, Demetrii exercitus ad Pyrrhum transiit, ipse
rex fuga salutem petere coactus, in Graeciam ad filium
Antigonum, qui illic rebus praefuit, se contulit. Ubi primum
eo advenit, Thebani ab eo in libertatem restituti sunt, cum
Athenienses semet ipsos liberarent3 praesidia Demetrii autem
in Piraeo, Munychias et Eleusine manserunt. Pace facta
inter Demetrium et Pyrrhum hic rex Macedoniae factus est
(ao. 287), sed simul concessit Demetrio Thessaliam et eas
urbes Graeciae quas adhuc possideret, Lysimacho autem
dedit regiones inter Strymonem et Nestum flumina. Tamen
Demetrius jam mox sese in Asiam conferre coactus est, ⁴
ubi anno 285 captivus factus a Seleuco in custodia habitus
est, usque ad annum 282, cum diem supremum obiit. Titulos
suos jam antea filio suo Antigono concesserat ¹).

Postquam Demetrius sese in Asiam contulit, Pyrrhus
urbes Thessalicas Lysimacho auctore ad defectionem inci-
tavit, sola Demetrias sese contra Epirotam sustinuit 2).

Sed Pyrrhus Macedonibus neque magis acceptus erat
quam DemetriUS, adeo ut jam sequenti anno 286, cum
Lysimachus regnum ejus aggrederetur, facile pulsus sit 3).
Lysimachus autem Macedoniam imperio suo adjunxit. Eodem
modo quo Macedonia, Thessalia quoque excepta Demetriade
regno Lysimachi adjuncta est3 is insuper cum Aetolis ami-
citia conjunctus erat, cujus rei documentum est urbs Lysi-
machia in parte Occidentali Aetoliae condita, quae nomen
a rege accepit 4).

 

1) Plut. Dem. 51.

2) Plut. Pyrrh. 12.

3) Plut. Pyrrh. 12. ἀποβαλὼν Μακεδονίαν ᾧ τρόπῳ παρέλαβεν Paus. 1. 10. 2.
4) Polyb. 5. 7. 7. Liv. 36. 11. 7. Strabo 460. Droysen 3. 2. 327.

