109

Postremo loco quod in hac inscriptione diversis sociis
diversi numeri suffragiorum attribuuntur ab omni parte
repugnat contra memorabilem illam evocationem Athenien-
sium ad libertatem ¹), contra democratiam ut inde ab Antal-
cidae pace in Graecia comprobabatur 2). Foedere enim quod
Athenienses anno 378 inierunt cum insulanis aliisque sociis
contra Spartam 3), jam constitutum erat ut singuli socii
singula suffragia ferrent ⁴), quam ob rem suspicari non licet
Athenienses flagrante bello, cum ipsi alta voce reliquos
Graecos ad libertatem evocarent, condiciones fecisse repu-
gnantes moribus Graecis, quae necessario socios offensurae
essent. His argumentis nisus, suspicor inscriptionem nos·
tram nullo modo pertinere posse ad suffragia a sociis bello
Lamico ferenda, potius crediderim, ratione habita de locis
et numeris eam spectare ad · legatos in singulas civitates
mittendos, qui eas ad bellum incitarent 5).

Discrimen inter hanc societatem et superiorem sine dubio -
ex hac re originem cepit, quod Athenienses coacti erant,
omnia quae ad societatem pertinerent raptim et festinanter
constituere. Vulgo autem antequam bellum susciperetur
omnia ad hanc rem pertinentia constituta erant, princi-
patus, urbs principalis, synedrium illic sedes habenS, tempus
per quod foedus staret 6), suffragia ferenda, modus alendi
exercitus, contributiones, auxilia, condiciones de pace facienda,
de poena solvenda si quis sociorum foedus rumperet, uno

verbo omnibus rebus prospectum erat ⁷). Et nunc m‘hil tale .

 

1) Diod. 18. 10.

2) Schaefer Dem. 1. 29 sqq.

3) C. Ι. A. ΙΙ. 17. Dittonb. 80.

4) Plut. de Gloria Ath. 8. 350 Α, ἰσόψηφον aba-02⁶2 τὴν *Ελλάδα κατέστησαν
πάσας δ’ὖπάρχειν αὐτονόμους ἥγίμοσι χρωμένους Ἀθηναίοις. Diod. 15. 28. 4.
πόλιν δ’ἐπ’ ’ἴσης καὶ μεγάλην καὶ μικρὰν μιᾶς ψήφου κυρίαν εἶναι ἡγεμόσι χρω-
μένας Ἀθηναίοις. Xenoph. Hell. 7. l. 1.

5) cf. Plut. Pericles 17.

6) C. Ι. A. IV. 2. p. 20 n. 5912. Ditteub. 108. vs. 12 Gilbert 2. 390.

7) cf. foedus anni 386 Chiorum et Atheniensium C. Ι. A. ΙΙ. 15. Dittenb.

