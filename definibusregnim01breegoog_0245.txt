 

CAPUT V.

De Macedonia post cassandri reanum.

ξ 1. Macedonia inter annos 297-281.

Filius Cassandri Philippus patri successit, sed etiam hic
jam quatuor mensibus post morbo absumitur. De rebus a
fratribus ejus Antipatro et Alexandro post mortem ejus
gestis, de dissensionibus eorum, de certamine regni, cui
mater quoque Thessalonice sese inmiscuit, adeo ut ab Anti-
patro interfecta sit, fontes nostri res minime claras et per-
spicuas attulerunt. J ustinus enim 16. 1. loquitur de divisione
regni statim post Philippi mortem, Pausanias 9. 7. 3. de
nimio studio matris erga filium natu minorem, Plutarchus
autem (Demetrius 36 et Pyrrhus 6) de dissensionibus inter
fratres, cum Eusebius l. p. 232 scripserit de Antipatro:
τὴν μητέρα. . . . συμπράττουσαν Ἀλεξάνδρῳ περὶ τῆς βασιλείοις.
Hic postremus locus profecto aliquid dicit, sed eodem tem-
pore aperte J ustino contradicit. J ustinus autem errat. Pausa-
nias enim loco laudato de Antipatro loquitur tamquam rege
post Philippi mortem Ἀντίπατρος δ’ ὁ μετ’ ἐκεῖνον, neque
nominat Alexandrum. Haec eadem res confirmatur a Plu-
tarcho qui in decreto in honorem Democharis Atheniensis

dato, hunc anno 296 (Droys 2. 2. 250) auxilium petere

