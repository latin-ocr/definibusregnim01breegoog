63

Minore imperio adjunctae sunt; inde ab hoc anno pars
Asiatica imperii Macedonici exstitit, cui deinceps novae
regiones adj unctae sunt, neque crescere desiit, antequam

ο Alexander anno 325 in Indiam penetravit, ubi Babylonem

reverti constituit. Aliorum quoque magnorum consiliorum regiS,
ad Libyam spectantium memoria aetatem tulit quidem 1),
nec tamen patet regem quicquam eorum exsecutum esse,
adeo ut dici possit anno 325 magnum illud imperium con·
stitutum fuisse, cui tamen Alexander post reditum suum in
Babylonem, non multo plus anno praefuit.

Neque magis quam uno puncto temporis variae illae
regiones in unum conjunctae sunt, imperium Alexandri re-
pentino casu dissolutum est. Finis enim imperii Macedonici
in Asia, (si quidem spectamus ad dominationem regum
Macedonicorum) praeparatus est dissolutione diversarum
partium. Historia copiose memoriae prodidit res gestas
praetorum Alexandri post regis mortem; quarum praecipuae
quantum pertinent ad historiam imperii in iis quae sequun-
tur haud negligendae erunt. Docent enim quaenam fuerint
personae, quae post Alexandri mortem potestatem ejus
hereditate acquisiverint, vel sibi vindicaverint3 quinam iis
adversati sint, et quonam eventu3 quinam sibi nova regna
comparaverint et quando id fecerint. Hae omnes res vulgo
narrandae sunt, si quis sibi proposuerit describere interitum
imperii Macedonici. Attamen quaestio quamdiu imperium
steterit post Alexandri mortem, singulis in partibus nondum
dissoluta est conspectu rerum quae a DiadochiS, quos dicunt,
gestae sunt, et earum quae iis acciderunt.

Ad hanc rem dispescendam nobiscum reputemus oportet,
quibus rebus niteretur principatus regum Macedoniae, quae
res arcte cohaeret cum quaestione quale fuerit genus magis-
tratuum, quos Alexander singulis partibus praefecit.

De modo quo dominatio Macedonica in Asia firmata sit,
in universo dici potest Alexandrum sese gessisse tamquam

 

1) Diod. 18. 4. 4.

