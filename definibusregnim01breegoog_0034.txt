6

Longe maximi momenti fuit Methone urbs, eodem modo
quo Pydna, ab Eretriensibus condita, minime confundenda
cum Methone in Thracia 1). Haec urbs per omnia bella liber-
tatem suam vindicavit, Graeca et sui juris mansit 2). De
Therma alia res fuit. Haec quoque urbs anno 432 Macedonica
fuit, sed eodem anno quo Pydna frustra obsessa est ab Athe-
niensibus, ab iisdem capta est, pactione facta inter Perdiccam
et AthenienseS‚ in horum potestate mansit 3). Hic fere nucleus
est e quo sub Philippo et Alexandro regibus magnum impe·
rium Macedonicum ortum est.

Tempora autem quae sequuntur regnum Perdiccae con-
spicua sunt turbis intestini8‚ bellis inter regulos diversarum
regionum ipsius regni, invasionibus barbarorum finitimorum.
- Archelaus (413 -399) quidem omnem operam dedit ut regnum
suum firmaret 4), statim post mortem ejus Macedonia rursus
vexata est suetis calamitatibus, quibus neque Amyntas ’ΠΙ
(390-369) neque quisquam successorum ejus finem imponere
potuit, donec tandem Philippus Π Amyntae filius rerum
potitus est.

 

g 2. Philippus et illyria.

Cum Philippus regnum iniit, tota Macedonia ad per-
niciem usque conturbata fuit turbis intestinis et bellis
regulorum, cum eodem tempore Illyrii haud contemnendam
partem regni occupatam et sibi subjectam haberent 5), Paeo—
nes agros sibi finitimos omnibus modis vexarent 6). Non solum
Lyncestidem Illyrii occupatione tenebant, etiam pars Mace-
doniae Inferioris iis subjecta erat. Diodorus enim loquitur de

 

1) Strabo 436. Abel 159.

2) Thuc. 6. 7. 3.

3) Thuc. 1. 61. 2, Abel 175.

4) Thuc. 2. 100.

5) Diod. 16. 1. 3. et 2. 2.

6) Diod. 16. 4. cf, Arrian. 7. 9. 2.

 

