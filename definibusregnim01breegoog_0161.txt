95

posthac Atropatene vocatur, verosimiliter provincia ei
abrogari non potuit, hoc autem decreto pars illa Mediae
ab imperio segregata est.

Etiam res a Ptolemaeo gestae nos dubitare faciunt, an
Aegyptus jam statim post annum 323 ab imperio dissoluta
sit, num provincia Ptolemaei umquam justo modo cum
imperio conjuncta fuerit. J am supra (pag. 93) demonstrare
conati sumus provinciam aliquam tum demum ab imperio
separatam habendam esse, si administratio thesauri prorsus
a centro imperii segregata esset.

Profecto autem jam anno 323 Ptolemaeus thesaurum
illum ad se traxit. Cleomenem enim (p. 68 et 69) specie
repetundarum in jus vocavit, neque quicquam Perdiccam
moratus, ei munus abrogavit3 tum thesaurum Aegypti,
tunc temporis octo milia talentum continentem, sibi occu-
pavit3 partem hujus pecuniae adhibuit, ut sibi amicos
pararet inter proceres magistratus provinciae suae, ut con-
duceret magnam vim mercennariorum militum 1). Mox
exercitu Aegyptiaco usus est ut Cyrenaicam occuparet
regnoque suo adjungeret3 huc adde quod invito Perdicca
corpus Alexandri in Aegyptum transportandum curavit,
neque opus est dicere haec omnia repugnare iis conditioni-

buS, quae vulgo comprobandae erant a satrapis summo
imperio obnoxiis:

1⁰. Ut sese subjicerent jussis summae administrationis

2⁰. Ne plus militum alerent, neve plus ‘stipendii persol-
verent, quam iis lege concessum esset.

30. Ne suo marte bellum gererent.

4⁰. Ut copiae eorum ad omnia bella a summa administra-
tione edicta praesto essent, nimirum sumptu pecunia· .
rum quae e tributis superessent 2).

1) Paus. l. 6. 1-33 Diod. 18. 14. 1.

2) Excipiendum est v. c. quod Eumenes e pecuniis quas ei e thesauris

tollere licuit praetori Indico Eudemo summam ducentorum talentorum
dono dedit, ipsius sumptu (Diod. 19. 15. 5.)

 

