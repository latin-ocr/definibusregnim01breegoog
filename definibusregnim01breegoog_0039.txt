11

licae a Philippo sedatae sunt, postquam gravissimum bellum
feliciter ad finem perduxit. Licetne suspicari cohaerere inter se
haec bella, in regionibus finitimis eodem fere tempore, contra
eundem hostem gesta P Sub J asone Pherarum tyranno Alcetas
Epiri rex Thessaliotae quodammodo subjectus erat 1). Potestas
tyrannorum Pherensium sane fracta erat a Thebanis anno
364, tamen post Alexandri tyranni mortem anno 359 haec
denuo crescere coepit. Nobilitas et gentes Thessalicae Philippi
auxilium invocaverunt contra tyrannos foedere junctos cum
Phocensibus. Philippus iis auxilium tulit, sese in periculosis·
simum bellum involvit, tandem anno 352 victor evasit et
res Thessaliae confirmavit. Deinde expeditione in Thraciam
facta, Arrybbam Epirotam bello aggressus est. J am supra
vidimus Arybbae nullam causam fuisse cur amicitias cum
Philippo gereret, quandoquidem Macedonis auctoritas in
Epiro post hujus matrimonium, Arybbae detrimento “ crevit.
Quid obstat quominus suspicemur Thessalicos tyrannos, aliquo
modo redintegrato vinculo cum Epirota, qui nunc tamen iis
non amplius obnoxius fuit ut antea, ab eo auxilium accepisse
contra communem hostem? Philippumque sedatis rebus Thes-
salicis et Thracicis‚ ab Arybba poenas sumpsisse? Neque
rem Arybbae optime evenisse suspicari ausim, qui tandem
decem annis post, cum Alexander viginti annos natus esset,
a Philippo regno pulsus est, verosimiliter Athenas se contulit,
cum Alexander rex Epiri factus sit 2). Neque modo Arybbae
regnum a Philippo Alexandro datum est, regiones quoque
ad mare usque pertinentes, tria oppida Cassopiae Epiro
adjunguntur 3).

Si rationem habemus de Philippi indole consentaneum est
conjicere, eum non gratis uxoris fratrem tantis beneficiis

 

1) Xenoph. Hell. 6. 1. 7.

2) De Arybbae sorte cf. -Justin 7. 6. 123 8. 6. 7. Trogus Prol. 8.
Dittenb. Syll. 138. Schaefer 2. 425 sqq. Droysen 1. 1. 89.

3) Demosth. 84. 21. ἐπὶ δ’ Ἀμβρακίαν στρατεύεται, τὰς δ’ὲν Κασσωπίᾳ τρεῖς
πόλεις, Πανδοσίαν καὶ Βούχεταν καὶ Ἐλάτειαν Ἠλείων ἀποικίας . . , . παρέδωκεν
Ἀλεξάνδρῳ δουλεύειν.

