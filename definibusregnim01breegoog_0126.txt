76

mortem scilicet perinde fuit quantum ad jus· pertinet3 sed
quod procuratores imperii magis magisque impares erant
sustinendo muneri, adeo ut in nonullis provinciis (Aegyptus
v. c. cf. p. 95.) jam cito prorsus interierit, unum ex praecipuis
indiciis fuit imperium dissolutum iri.

Libri et codices accepti et expensi a ministris thesaurorum
perpetuo conscriberentur oportuit. Praefecti et custodes rati-
onem reddebant solum -apud regem; et quo magis munere
suo ad fraudem pellicebantur, eo gravius periculum fuit.
Pericula quibus obnoxii erant, si thesauri, quos administra-
bant, avaritiam malevolorum vel seditiosorum excitabant,
maximi habenda erant3 quae tamen admodum imminuta
sunt moenibus validissimis, quibus arces munitae erant3
nullo loco enim apparet, ne post Alexandri mortem qui-
dem, thesauros vi expugnatos esse, in universo dici potest
custodes facile fidem contra vim praestare potuisse 1), quod
vulgo etiam iis magis in rem fuit.

Quomodo rationem apud reges reddiderint, nullo loco
plane commemoratum est, haerere possumus inter duas
opinioneS, aut rationem certis temporibus ab iis postulatam
esse a certis viris qui regio nomine arcas dispungerent, aut
hoc factum esse incertis temporibus. Sed verisimile est ab
Alexandro praeceptum esse ut rationes semel in annum
Babylonem mitterentur, ipsum regem autem eo animo fuisse,
ut incertis temporibus. thesauros viseret, vel ut suo loco
fidissimos homines mitteret, qui exquirerent num arcae in-
tactae, pecuniaeque praesto essent. Duo sunt loci in quibus
hujus rei vestigium inveniatur, uterque indicat regem ipsum
rem cognovisse, idque incertis temporibus. Unum indicium
est verbum ab Antipatro ad milites in contione anno 321
Triparadisi pronunciatum, cum ipse procurator imperii
creatus est3 dixit enim iis qui praemia militiae et dimissionem
flagitabant sese in praesentia quidem responsum dare non
posse, sed rem sibi curae fore, simulac statum thesaurorum

1) Diod. 19. 18. 1. cf. 19. 48. 6.

 

