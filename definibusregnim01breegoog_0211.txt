129

Graecia hac societate niteretur. Sub Philippo et Alexandro
hoc quidem verum est, sed Antipatri genus dominationis

prorsus discrepabat a praecedenti, (cf. supra p. 110 sqq.) .

quod insuper confirmatur verbis ipsius decreti Polysper·
chontis apud Diodorum 18. 56. 3 ε ἡμεῖς δὲ τιμῶντες τὴν
ἐξ ἀρχῆς προαίρεσιν κατασκευάζομεν ὑμῖν εἰρήνην, πολιτείας δὲ
τὰς ε’πὶ Φιλίππου καὶ Ἀλεξάνδρου καὶ τᾶλλα πράττειν κατὰ
τα διαγράμματα τὰ πρότερον ὑπ’ ἐκείνων γραφέντα. Quae
cum ita sint statuere oportet Polyosperchontem novum
synedrium instituisse, quod autem sine dubio non multum
discrepabat a superiore Corinthi synedrio a Philippo con-
stituto ¹).

Ceterum legatos misit in omnes urbes Peloponnesi, qui
auctores essent ut interficerentur magistratus ab Antipatro
constituti, ut plebi libertas redderetur3 multae urbes con-
siliis ejus obsecutae sunt, ubique caedes patratae sunt, sed
Megalopolis in fide Cassandri mansit. Ad hanc urbem
Polysperchon repulsam tulit et in Macedoniam reverti
coactus est, cum filius ejus Alexander rebus Peloponnesi
praeesset. Eodem tempore Athenae sese non amplius contra
Cassandrum in Piraeo stantem sustinere potuerunt, coactae
fuerunt pacem cum eo facere.

Multae aliae urbes autem, quae omnia a Polysperchonte
et ab edicto ejus expectaverant, nunc viderunt eum pro-
missa sua exsequi non posse, exemplumque Atheniensium
secutae, iterum Cassandri partibus studere coepere 2).

Optimates Atheniensium auctis viribus id pervicerunt ut
urbs sese fidei committeret Cassandri: τίθεσθαι τὰ πρὸς
αὐτὸν ὡς ἂν ᾖ δυνατόν 3) Legatio autem ad hanc rem missa
ad Cassandrum, nihil effecit, neque magis altera, secundo
loco missa. Nunc autem a parte Cassandri Demetrius
Phalereus legatus in urbem mittitur, qui tanta moderatione

 

1) cf. Droys. 2. 1. 227 ann. 1.
2) Diod. 18. 74. 1.
3) Ibid.

 

