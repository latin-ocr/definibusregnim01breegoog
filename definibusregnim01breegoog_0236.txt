146

gratae fuerint3 fortasse aliquo modo inter se altercati sunt;
Diodorus enim 20. 37. 2 memorans pactionem quam anno 308
inierunt, eam εἰρήνην nominat.

Urbes Graeciae autem non vehementer commotae sunt
decretis Antigoni et Ptolemaei, primum quod ubique aderant
Cassandri praesidia, tum praecipue quod jam decreto Poly-
sperchontis experti erant nihil a talibus expectari posse nisi
novas calamitates

Ipsum bellum vario marte a diversis principibus in om-
nibus partibus imperii gestum est. Cassander aliquamdiu

occupata tenuit Appolloniam et Epidaurum, sed rursus inde ,

pulsus est, auctoritas ejus in Epiro sane non aucta est, nam
rex. Alcetas illic solium regium occupavit, et eodem tempore
auctoritas ejus in Graecia prorsus exstincta est.

Sed alio modo res sese habuit in Acarnania et Ambraciae,
quae regiones etiam bello interfuerunt. Pars Acarnanum
enim jam inde a Philippi temporibus Macedoniae societate
conjuncta erat. Cum Alexander Ambraciam in libertatem
restituisset, ab altera parte ratio inter reliquas gentis illic
sedes habentes et Macedoniam non mutata esse videtur.
Bello Lamico pars Acarnaniae cum Antipatro fecit, etiam
nunc anno 316 a parte Cassandri stetit. Inito enim foedere
cum Cassandro bellum suscipiunt contra Aetolos, semper
Macedoniae adversarios.

Cum autem adhuc dispersi in agris habitarent, auctore
Cassandro sese nunc contrahunt in oppida munita, quo faci-
lius sese defenderent ¹), inter alia Stratus et Agrinium nunc
firmantur et amplificantur 2). Et eodem tempore Lyciscus
Epiri praetor (cf. p. 132) iis a Cassandro auxilio missus
est (a0. 314), Acarnanes autem nunc demum tam arcte
conjuncti esse videntur Macedoniae, ut inde ab hoc
tempore tamquam gentes Macedoniae adjectae habendae

 

1) Diod. 19. 67. 4. συνεβούλευεν· ἐκ τῶν ὀχυρῶν καὶ tampsi« χωρίων εἷς ὀλίγας
πόλεις μετοικῆσαι.
2) Diod. l.l.

 

