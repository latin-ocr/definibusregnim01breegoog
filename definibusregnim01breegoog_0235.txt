145

a0. 313 factam, cum insuper id imprimis studeret ut decreto
suo vires suas augeret et in Europa, et in Asia, amicitia
Graecorum nisus ¹), in promptu est suspicari eum non solum
spectasse ad urbes Graecas in Europa, ubi non magis quam
Polysperchon quicquam efficere potuit, nisi quod turbas
intestinas excitabat, sed imprimis ad urbes Asiae, quas sibi
sine dubio hoc modo socias contra reliquos praetoreS, qui
semper earum libertati insidiarentur, comparaturus esset.
Et eventus etiam docuit Antigonum propositum suum asse-
cutum esse, nam in bello quod insecutum est, urbes Ionicae
fidissimae sociae Antigoni factae sunt, vel classe ei opem
tulerunt 2). Neque minus Antigonus a sua parte fidem
servavit. Usque ad pugnam apud Ipsum urbes Asiae
Minoris liberae manserunt, autonomia et suis institutis fruitae
sunt 3). Has ob causas potius virorum doctorum Niese et
Helm opinionibus assentiendum videtur quam Droysen et
Graebler.

Ab altera parte Ptolemaeus, audito decreto Antigoni
simile decretum edidit 4), ut intelligerent Hellenes sibi non
minus eorum libertatem cordi esse quam Antigono. Tamen
Ptolemaeus perinde ac Antigonus ad nihil aliud spectavit, quam
ut sibi compararet auctoritatem in Graecia in Europa juxta
Cassandrum, quod patet e rebus ab eo illic postea gestis, e
magnis donis quibus Thebas bis donavit ⁵), ex occupatione
Corinthi et Sicyonis anni 308. Nec tamen ejus res, eodem
modo quo Antigoni, ferebant ut veram libertatem afferret,
nempe praesidiis auctoritatem suam firmavit. Neque magis
ratio inter Cassandrum et socium ejus Lagidem perspicua
est, fieri tamen non potuit ut illi res gestae Ptolemaei

 

1) Diod. 19. 62. 2. Οὐ ’γὰρ μικρὸν ῥοπὴν δρῶντες οὖσαν ἑκάτεροι (Ptolemaeus
et Antigonus) προσλαβέσθαι τὴν τῶν Ἑλλήνων εὔνοιαν, διημιλλῶντο πρὸς ἀλλήλους
περὶ τῆς εἷς τούτους εὐεργεσίας.

2) Gaebler p. 18.

3) DroyS. 2. 2. 227.

4) Diod. 19. 62. 1.

5) Dittenb. 176.

10

