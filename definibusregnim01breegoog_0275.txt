177

jam antea ad Macedoniam pertinuerunt3 oppida contra 'ad
lacum Lychnitidem sita κατελάβετο, 00 igitur antehac Mace-
doniae non adnumerabantur. Unde sequitur, quandoquidem
Antipatria, Chrysondyon et Gertus sita sunt inter Pelago-
niam et lacum Lychnitidem, ut ex ordine oppidorum a
Polybio tradito apparet, idque in monte qui a sequioribus
Pyrenaeus vocatur, cum regiones lacui Lychnitidi confines
nunc demum Macedoniae adjungantur, cum de Pelio nihil
tradatur, 1100 oppidum igitur verosimiliter jam Macedonicum
sit3 terminum Occidentalem Macedoniae ante annum 217
et, ut supra demonstratum est, inde ab Antigono Gonata
fuisse Pyrenaeum montem.

J am supra (cap. Π. p. 61.) demonstrare conati sumus
Antipatrum condenda Antipatria ad Apsum flumen, regnum
Macedonicum usque ad ea loca auxisse et firmasse3 etiam

’ regnum Antigoni Gonatae usque ad hoc oppidum pertinuisse

videtur, ut apparet ex iis quae sequuntur. Polybius 5. 108
ultimo loco captum esse a Philippo tradit Pisantinorum
oppidum Orgyssum (Orgessum Becker).

Situs autem hujus oppidi apparet ex Livio 31. 27, qui
in descriptione expeditionis L. Apustii legati Romani anni
199 haec nobis tradit: Apustius e castris Romanis munitis
inter Apolloniam et Epidamnum ad Apsum flumen pro-
fectus, „extrema Macedoniae populatus, Corrhago et Ger·
„runio et Orgesso castellis primo impetu captis ad Anti-
„patream venit.” Quid apparet ex his? Primo haec cas-
tella sita fuisse ab Occidente Antipatriae, in extremis fini-
bus Macedoniae. Deinde similitudo nominis Orgessi et apud
Livium et apud Polybium, nos eo ducit ut suspicemur utrum-
que scriptorem ad idem oppidum spectasse, Philippumque
00. 217 Bantia capta sese in Occidentem vertisse, regnum-
que suum Orgesso occupato ultra Antipatriam amplificasse,
Antipatriam autem eandem ob causam ac Pelium non
memoratam esse, quod jam in Macedoniae potestate
erat. Cum igitur Orgessus ab Occidente Antipatriae situs
a0. 217 a Philippo captus sit, concludere licet usque ad

12

 

