22

modo Philippus sese gesserit erga cives subjectos. Hoc tantum
apparet Phillippi adversarios et proditores urbis in exilium
missos esse, eorumque bona publicata esse, alioqui regem
comiter tractavisse Amphipolitanos 1). Amphipolitani facti
sunt Macedones. Sed territorium urbiS‚ jus civitatis muni-
. cipale‚ nomen Amphipolitanorum, postestas rerum internarum
administrandarum municipalis, haec omnia iis relicta sunt.
Ceterum non dubium est quin Philippus arci praesidium
imposuerit, praesertim cum pateat sub successoribus Alex-
andri arcem illam in potestate Macedoniae principis fuisse 2).
Neque minus constat cives tributa tulisse, stipendia fecisse in
regio exercitu 3).

Sed haec nihil attinent ad libertatem ipsius urbis. Constat
autem urbem post annum 359 non amplius nummos auto-
nomOS, ut dicunt, percussisse, sed Philippi, ornatos tantum
insigni urbis, face, tridente sive bueraniO.

Insuper inscriptio ad medium fere quarti seculi pertinens
his postremis annis edita est, in qua civis Amphipolitanus
Macedo vocatur 4). Arrianus Nearchum Amphipolitanum
praefectum classis inter duces Macedonicos enumerat 5), nihil
igitur obstat quominus consideremus Amphipolin a Philippo
captam ut urbem Macedonicam, cujus cives iisdem juribus
et privilegiis fruebantur quibus reliqui Macedones. Nearchus
enim classi praepositus erat, Apollodorus Amphipolitanus
inter hetaeros regios numerabatur 6).

Quod autem attinet ad res internas, decretum quo Philon
et Stratocles post urbem captam in exilium missi sunt 7),

1) Diod. 16. 8. 2. Dittenb. 113. Schol. Dem. 10. 18.

2) Justin 14. 6. 13. Diod. 19. 50. 8.

3) Strabo 323 cf. Justin 11. 1. 10. Demosth. 657. 20. Φίλιππον... τὰς
ἒξ ἁπάσης Μακεδονὶοις προσόδους ἀδεῶς λαμβάνειν ἰ) μετὰ κινδύνων τὰς ἔξἈμφιπόλεως.
Arrian 1. 2. 5.

4) Bull. Corr. Hell. 1897. p. 110. Εὐαίνετος Ἀρίστωνος Μακέδων ἐξ Ἀμφιπόλεως,

5) Arrian. Indica 18. 4. cf. ξ 10.

6) Arrian. 7. 18. 1.

7) Dittenb. 113.

 

