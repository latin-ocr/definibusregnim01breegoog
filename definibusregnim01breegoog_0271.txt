o—‚wffl „u

173

ξ 3. Macedonia usque ad 221. Societas ab Antigono
Dosonte cum Graecis inita.

Omnium primum investigandum est, quantum fieri potest,
quo usque regnum Macedonicum geographico sensu sese
porrexerit sub regno Antigoni Gonatae et successorum ejus,
tum etiam aliquid de auctoritate ejus in Graecia dicenda
erit. Perpauca tamen imprimis de ipso agro Macedonico
sub Antigono Gonata aetatem tulerunt, adeo ut major pars
non nisi conjectura constitui possit. Hac in re una res
nobis auxilio venit, nempe quod, quantum apparet neque
sub Demetrio (239-230) neque sub Antigono Dosonte
(230—221) quicquam mutatum est. in finibus Macedoniae.
Mutationes factae a Philippo quinto ortae sunt in eo statu
rerum, qui aeque pertineat ad initia regni ipsius Philippi
aeque ad regnum ut constitutum est ab Antigono Gonata.

Quod dixi ex sequentibus apparet. Constat enim Deme·
trium, cum jam statim post mortem Antigoni ab omnibus
partibus bellis vexaretur, tamen regnum suum repulsis hos·
tibus integrum servasse 1). Unde sequitur initio regni
Antigoni Dosontis statum Macedoniae eundem fuisse ac
sub Antigono Gonata. Tum autem explorandum est num
quae mutationes factae sint inter annos 230—221.

Eodem modo quo Demetrius, Antigonus Doson initio regni
afflictus est invasionibus Dardanorum, insurrectionibus soci·
orum, omnes tamen in ordinem coegit ²).

Et reliquum tempus hujus regni occupatum est rebus
Graeciae, nihil traditum est de turbis 3 parte barbarorum
nisi. sub finem vitae ejus anno 221, cum myrii rursus

1) Droys. 3. 2. 35. Euseb. Arm. Ι. p. 237. „cui (Antigono) filius
„Demetrius succedit, qui omnia omnino (quae erant) patris in monarchi-
„cam potestatem denuo redegit.’'

2) Justin. 28. 3. 14. „Ut defectionem sociorum vindicaverit, ut Dardanos
„Thessalosque exultantes morte Demetrii regis compescuerit.''

 

