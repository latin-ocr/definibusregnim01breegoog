119

utile esse potuit, si centrum imperii aequo modo cum omni-
bus provinciis connexum esset, si eadem ratio inter omnes
imperii partes servaretur. Recedendo in patriam Macedo·
nicam, strategus huic provinciae praefectus eorum nomine
et praesentia illustrior saltem factus est, sed eodem tempore
satrapae in reliquis provinciis, in Thracia atque in Asia
nullo modo amplius eorum nomine et praesentia cohibeban-
tur. Hac migratione igitur reges ipsi aequabilitatem illam
confregerunt, ipsi auctores facti sunt illius opinionis, Mace·
doniam ad regeS, Thraciam autem et provincias Asiaticas
ad satrapas pertinere. Decessio ex Asia eodem fere rediit
quasi palam Asia desisterent, et palam non solum disjunc-
tionem Asiae et Europae, sed etiam Thraciae et Macedoniae
pronunciarent. Hanc ob causam posthac nullius momenti
,fuerunt ad imperium in unum cohibendum.

Apud maj0rem partem satraparum species quaedam reve-
rentiae erga regiam familiam sane mansit, apud nonnullos
vera fides et studium, vel ii qui minime propensi erant ad
patiendum, ne qua in re libertas sua imminueretur, tamen
verbo tenus magnam reverentiam regii nominis simulabant 1).
Apud nonullos nihil nisi formula fuit, et interdum tamquam
praetexto aggrediendi summam administrationem abusi
sunt ²); sed major pars sincere id studebat ut sese fidam
praestaret, si modo utilitatis suae curae non repugnaret3
imprimis fides multorum e custodibus thesaurorum, reve-
rentia eorum erga mandata regiS, cum omnibus modis
negarent bona sibi commissa iis concedere, qui sine regia
auctoritate haec sibi vindicabant, haec res (ut jam supra p. 77
dictum est) aliquantisper nomini regio in Asia haud sper-
nendam auctoritatem dedit.

 

1) Responsum v. c. a Seleuco et Peithone Eumeni datum, cum hic anno
317 ex Orientali parte Asiae iter faciens, regio nomine ab iis quaedam
flagitaret, postulata quidem recusavit, sed eodem tempore eorum fidem
erga regem manifestavit Diod. 19. 12. 2.

2) v. c. apud Antigonum post Eumenis interitum, in certamine ejus
cum Cassandro,

