51·

Romanorum. Hominibus quibus fuit titulus ,,φι’λος βασιλικός”·
hac ipsa re jus datum est ferendi chlamydem purpuream,
unde nomen purpuratorum, obtegendi caput causia purpurea.
Vestimenta autem illa purpurea in usum venerunt, iis
temporibus cum Alexander in Perside habitum regium
Persarum adsumpsit 1). Nemini licuit ferre vestimenta
purpurea nisi permissu regis sive vicarii ejus 2).

Juxta illos purpuratos alia sodalitas quae constabat non
minus illustribus nobilibus semper cum rege fuit. Sodales
autem hujus collegii juvenes fuerunt, qui pueri regii sive
παῖδες βασιλικοί nominabantur 3). Hoc sodalitium, si fides
habenda est Arriano 4. 13. 1, a Philippo H institutum est,
tametsi patet jam sub ejus decessoribus vestigia hujus
collegii adfuisse, Curtius saltem 8. 8. 3. de eo ut de more
antiquissimo loquitur 4). Pueri nobili genere in aulam regiam
arcessebantur, ut muneribus suis regi utiles essent, cum
ab altera parte hic eorum victui, educationi et eruditioni
prospiceret. Fuerunt, ut Arrianus 1.1. dicit filii τῶν ἐν
τέλει Μακεδόνων, quamquam sub Alexandro etiam filii nobi·
litatis e regionibus subjectis, e Thracia exempli gratia regi
praesto fuerunt 5). Hi pueri regii —virili aetate purpuram
acceperunt, inter amicos regios adsciti sunt. Quod sequitur
e verbis Curtii 8. 6. 6. cf. 5. 1. 42. „haec cohors velut
„seminarium ducum praefectorumque apud Macedones
fuit.”

Pueri „adulti” essent, necesse fuit 6), Arrianus 4. 13. 1
dicit ἐς ἡλικίαν μειρακιούμενοι, haud ita magnum discrimen
igitur fuit inter eos et „vesticipes” Romanorum. Fuit col-
legium legibus legitime compositum. Praecipua eorum officia

 

1) Justin. 12. 3. 9.

2) Plut. Eum. 8. καυσίας ἁλιουργεῖς καὶ χλαμύδας διανέμειν, ἥτις ἣν δωρεὰ
βασιλικωτάτη παρὰ Μακεδόσιν.

3) Liv. 45. 6. 7. Aelian. V. H. 14. 48.

4) cf. Val. Max. 3. 3. ext. 1.

5) Arrian. 4.·13. 4.

6) Curt. 8. 6. 2; 5. 1. 42.

