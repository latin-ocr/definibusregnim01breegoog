23

nos docet concilium plebis perinde ac antea extitisse. Eadem
autem inscriptio προστάτας commemorat, quibus cura legum
commissa erat, de quibus praefectis autem non patet utrum
a rege instituti sint, an creati a plebe. Consentaneum est
conjicere res internas administratas esse ab ipsis civibus
auspiciis horum praefectorum, et in universo statum ipsius
urbis non multum discrepuisse a conditione municipiorum
Romanorum. Neque quicquam obstat quominus suspicemur,
statum reliquarum urbium et coloniarum Graecarum, quae
sitae erant intra fines Macedonicos, non multum discre-
puisse ab Amphipolidis statu, postquam a Philippo captae
sunt. Ratio enim docet regem omnes urbes Graecas intra
fines Macedonicos ab eo occupatas ad unam normam regno
suo injunxisse tamquam municipia Macedonica.

Pydna (cf. p. 5) quae urbs post varias vicissitudines sese
in fine regni Perdiccae Π tandem in libertatem vindicavit,
paullo post Amphipolin captam, etiam a Philippo occupata
est, qui sese simili modo gessit contra victos ac Am-
phipolide. Etiam haec urbs Macedonica fit ¹), Potidaea autem
eodem tempore vastata est et ager urbis Olynthiis datus est.

Sed alia fuit conditio Philipporum, quae urbs anno 354
a rege condita est in terminis finium suorum, munimenti
instar contra Thraces barbaros, ut eos metallis Pangaei
arceret 2). Droysen 3. 2. 189 urbem liberam vocat et jure
quidem. Nec tamen urbs fuit ἀφρούρητος, facere enim non
possumus quin suspicemur Philippum urbem nuperrime con·
ditam in terminis finium suorum firmissimo praesidio muni-
visse contra invasiones Thracum. Neque minus ἀφορολόγητος
fuit3 praecipui reditus enim Philippo affluxerunt e Pangaei
metallis 3). Sed aliquantisper ἐλευθέρα fuit 4).

 

1) Arrian Anah. 3. 5. 3. Indica 18. 5. Diod. 16. 8. 3. Demosth. 10. 20
et schol. ad h. l.

2) De Philippis cf. Kuhn. p. 305· sqq. Schaef. Dem. 2. 26. Strabo 331
fr. 33 et 34. Diod. 16. 8. 6.

3) Strabo 323. Diod. 16. 8. 6.

4) Cousinery. Voyage dans la Macedoine 2. p. 38.

