99

Sed morte Antipatri haec omnia frustra facta sunt, haud
ita multo post Triparadisi res imperii denuo constitutae
sunt, successores ejus prorsus aliam rationem secuti sunt,
quae necessario in perniciem imperii ductura erat.

ξ 5. De finibus imperii Macedonici in Europa quod anno 323
Antipatro commissum θεῖς de Lysimachi roano.

Cum imperium Macedonicum post Alexandri mortem
Babylone divisum est, Antipater, qui jam anno 336 summis
rebus in Europa, tam reliquorum satraparum, quam pro-
vinciarum et gentium regi obnoxiarum praepositus erat,
regnum Macedonicum in Europa administrare perrexit, vel
potius iterum administrandum accepit (cf. p. 86 ann. 6).
Auspiciis ejus Lysimacho provincia Thracia data est, qui,
dum senex Antipater rebus praefuit, nulla in re hujus
principatui adversatus est, quod ei omnino non molestus
fuit (cf. p. 96).

Ante omnia alia quaestio nobis ponenda est, utrum fines
imperii Macedonici in Europa, dum Alexander in Asia
absens fuit, mutati sint, an per totam vitam ejus integri
manserint. Arrianus in Epitome de rebus post Alexandrum
ξ 7 responsum dat hoc modo describendo provinciam anno
323 Antipatro datam: τοὶ δ’ ἐπέκεινα τῆς Θρᾴκης ὥς ἐπὶ
Ἰλλυριοὺς καὶ Τριβαλλοὺς καὶ Ἀγριᾶνας καὶ αὐτὴ Μακεδονία,
καὶ ἦ ’Ήπειρος ὡς ἐπὶ τα ὅρη τα Κεραύνια ἀνήκοντα καὶ οἱ
’Έλληνες σύμπαντες, cum eodem loco addat Lysimachi pro-
vinciam: Θρᾴκης καὶ Χερροννήσου καὶ ὅσα Θρᾳξὶ σύνορα ἔθνη
ἐστε ἐπὶ θάλασσαν τὴν ἐπὶ Σαλμυδησσὸν τοῦ Εὐξείνου πόντου
καθήκοντα 1). Et eodem fere modo Dexippus Antipatri pro-
vinciam describit, is enim etiam partem Epiri imperio

 

1) cf. Diod. 18. 3. 2. Paus. 1. 9. 5.

