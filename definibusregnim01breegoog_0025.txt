7

urbibus ab iis occupatiS‚ pace facta Philippo redditis, quae
urbes necessario sitae erant in Macedonia Inferiore, cum
Lyncestae illis temporibus adhuc κατὰ κώμοις habitarent 1).
Sed antequam illos hostes externos aggrederetur, res internas
firmaret necesse fuit. Ante omnia alia regni competitorum
vires fregit, Athenienses sibi conciliavit iis concedendo Amphi-
polin, 2) pollicitationibus Paeones eo duxit ut in praesens
pacem secum agerent 3). His rebus perfectis peropportune
moritur Paeonum rex Agis, cui successit Lycceus 4), quem
Philippus statim jam anno 358 aggressus est, coegitque
agnoscere principatum Macedoniae 5).

Eadem fortuna usus est contra Hlyrios et eorem regem
Bardylin, quos eodem anno aggressus est, e finibus Mace·
doniae rejecit fugavitque usque ad lacum Lychnitidem 3).
Ipse Bardylis acie caesus est, filius ejus Clitus verosimiliter ’
ei successit ⁷). His rebus feliciter peractis Philippo copia fuit
firmandi regnum suum, urbibus condendis, castellis munien-
dis 8). Inter ceteras urbes tunc temporis a Philippo conditas,
praecipua habenda est Heraclea Lyncestis ⁹), qua et ipsos
Lyncestas tantum non semper regi Macedonum infestissimos
cohiberet 10) simulque munimento contra Illyrios uteretur.
Argumenta quae Demitsas affert, neminem ante Polybium
et Strabonem hujus urbis mentionem fecisse, temporibus·
que belli Peloponnesiaci Lyncestas κατὰ κώμαις habitasse
itaque urbem illam posthac conditam esse, eamque a Phi-
lippo initio regni ejuS, mihi valde arrident, praesertim cum
sciamus cultum Herculis illis temporibus maxime floruisse

 

1) Diod. 16. 4. 7. Thuc. 4. 124. 4. Strabo 337. Kuhn p. 17 et 188 sqq.
2) Diod. 16. 4. 1.

3) Diod. 16. 3. 4.

4) Dittenberger Sylloge 114. (ed. secunda.)

5) Diod. 16. 4. 2. ἠνάγκασε τὸ ’ἔθνος πειθαρχεῖν ‘rofa Μακεδόσι.

6) Diod. 16. 4. 3. sqq. 8. 13 Schaefer Demosthenes, 2. 20.

⁷) Arrian. 1. 5. 1.

8) Demosth. 54. 6. οἵ δ’ἐν Ἰλλυριοῖς πόλεις τειχίζειν.

9) cf. Steph. Byz. Ἡρακλεία. Schaefer 2. 344 ann. 3.

1θ) Demitsas 11. 105.

