9

loco Isocratis citato ad annum 346 pertinente, cum sequenti
anno Philippus gentes meridionales Illyriae ad mare Hadri·
aticum usque nova expeditione sibi subjecerit 1).

Quae cum ita sint, facile suspicari licet Orestidem jam
antea, idque anno 358 subjectam esse, cum Philippus, ante-
quam gentes remotioribus in locis sedes habentes aggrede-
retur, necessario finitimos sub suam potestatem redegerit,
quod nulla alia expeditione fieri potuit nisi anni 358.

Alia res quoque inde sequitur. Ut in Lyncestide Philip-
pus Heracleam condidit, ita in Meridie quoque auctoritatem
suam firmaverit necesse est, muniendis oppidis et castellis,
Etiam suspicari licet Philippum ea loca sibi elegisse quae
idonea essent non tantum ad ipsos Orestas cohibendOS, sed
etiam ad hostes externos arcendos Aditus praecipuuS, immo
unicus, ab hac parte fuit saltus Eordaici fluminis Ante
omnia alia igitur hae fauces occupandae muniendaeque
erant, ut illic se sustineret contra barbaros si Macedoniam
invadere in animo haberent. His in locis autem Pelium
oppidum opportunissime situm invenimus 2).

Etiam compertum habemus hunc locum initio regni Alex-
andri in manibus Macedonum fuisse, nam tum demum a
Clito Illyriorum rege, qui bellum gessit contra Alexandrum,
occupatus est 3). Cum autem nullum aliud bellum ab hac
parte gestum nobis traditum sit nisi bellum anni 358 (cf.
supra p. 7) statuamus necesse est, eodem tempore quo
Orestis regno Philippi adjuncta est, Pelium quoque ab eo
occupatum esse.

Ex superioribus patet Philippi auctoritatem sub finem
vitae ad mare Hadriaticum usque valuisse, pars meridionalis
Illyriae ipsi regno adj uncta erat ut vulgo suspicantur 4),

 

1) Polyb. 1. 2. 4. Liv. 45. 9. cf. Schaef. 3. 64 ann. 2.

2) Arrian 1. 5. 5. Liv. 31. 40. 5. DroyS. 1. 1. 128.

3) Arrian l.l. ταυτὴν γὰρ κατειλήφει ὁ Κλεῖτος ὣς ὀχυρωτάτην τῆς χώρας.
4) Schaef. 3. 64. Isoor. Phil. 21. p. 86.

