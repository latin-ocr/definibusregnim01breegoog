107

Etiam res mari gestae a Macedonibus prosperae fuerunt ¹),
donec tandem post pugnam apud Crannonem (mense
Augusto anni 322) Antiphilus et Menon Thessalorum dux
synedrium convocant ad consultandum utrum praestet
pergere bellare, an de pace tractare. Major pars in pacem
inclinabat, legati ad Antipatrum mittuntur, qui tamen
tractare se negat cum societate quam non agnovit, scilicet
cum videret laxum vinculum quo socii conjuncti essent,
exspectaretque ut foedus per se ipsum facile dissolveretur.
Sed ad tempus bellum continuatur, Macedones majorem
Thessaliae partem in suam potestatem redigunt, eodemque
tempore cum singulis sociis de pace tractare conantur.
Hoc modo societas mox prorsus dissoluta est, soli Atheni-
enses et Aetoli sociis privati sese contra hostem sustinuth
(a0 322).

Operae pretium est investigare quibusnam conditionibus
societas illa a Graecis inita sit. ,

Principatus societatis penes Athenienses fuit 2); synedrium
non in ipsa urbe sed in castris praesto fuit 3), ubi duces
sociorum suffragia ferebant, summus dux autem eos consu—
lit 4). Dux Atheniensium hac dignitate ornatus erat, creatur
autem a sociis 5).

 

1) cf. DroyS. 2. 1. 66 sqq.

2) Diod. 18. 10. Paus. 1. 25. 4. Dittenb. 161. vs. 12.

3) C. I. A. ΙΙ. 249. Dittenb. 180. Τιμοσθένης · . - (πεμφθεὶς ὑπὸ τῆς πόλεως
σ)ὗνεὸρος ἐπὶ τ(ὃ σ)τρα(τόπεὸον ὀδ Ἀθηναίων καὶ τῶν) συμμάχων.

4) Diod. 18. 17. 6. τῇ δὲ ὑστεραίᾳ Μένων μὲν καὶ Ἀντίφιλος οἵ τῶν Ἑλλήνων
ἧγέμονες συνεδρεύσαντες ἐβουλεύσαντο.

5) Paus 1. 25 4. τοῦ παντός ἄρχειν ᾕρητο Ἀθηναῖος Λεωσθένης πόλεώς τε
ἀξιώματι καὶ αὐτὸς εἶναι δοκῶν πολέμων ἔμπειρος. Facere non possum quin
hoc loco dissentiam a v⁰ d⁰ Droysen‚ qui perhibet (2. 1. 60 ann. 4)ipsos
Athenienses, non socios summum ducem elegisse, eodem Pausaniae loco
nisus. Huic opinioni autem contradicit imprimis haec res, quod nondum
socii fuerunt, cum Leosthenes cum exercitu in Aetoliam profectus est,
nullo modo igitur sociis praefici potuit. Tum, si Leosthenes a civibus suis
sociorum summus dux creatus esset, nulla causa fuisset cur Pausanias
addidisset illud πόλεώς τε ἀξιώματι, prorsus enim sensu vacaret. Tertio,

