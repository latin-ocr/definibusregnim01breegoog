85

sunt 1). Tandem anno 308 Ptolemaeo Aegypti praefecto
morem gessit, in eo erat ut sese ad eum conferret, cum a
famulis suis interfecta est, secreto Antigoni jussu 2).

Postremo loco etiam puer Heracles nominandus est, filius
Alexandri et BarsineS, sororis Memnonis, Quod ad illum
attinet, nihil commemorandum est hoc loco nisi expeditio
Polysperchontis anni 311, quae suscepta est ut eum in
solium regium paternum collocaret, sed quae simul causa
mortis ejus fuit.

Quod anno 323 ipsi reges imperio impares fuerunt, nota
res est. Necessario res administrandae erant a summo
quodam magistram, cujus potestas sese per totum imperium
extenderet, qui, cum possideret sigillum imperii, decreta
regio nomine facta per totum imperium circummitteret, et
qui per exercitum id curaret, ut diversae gentes jussis suis
oboedirent

*ltem praesto esset aliquis necesse fuit, qui custodiret
corpora regum, rebus eorum prospiceret. Hae autem duae
reS, nempe cura imperii et cura corporum regiorum univiro
omnino non committendae erant. Cum primum res consti-
tutae sunt, usque eo separatae sunt, ut cura imperii
uni viro committeretur, cura regum autem inter plures
divisa sit.

Custodes regiS, secundum primum decretum a nobilitate
Babylone factum, statim post Alexandri mortem quatuor
viri constituti sunt, nempe Perdiccas et LeonnatuS, Anti-
pater et Craterus3 hi quatuor viri summo imperio praefecti
sunt, et eodem modo quo in verba regum jurabant magis-
tratus et milites, in eorum quoque verba jurandum erat 3).

 

1) Diod. 20. 37. 4.

2) Diod. 20. 37. 5.-

3) Justin. 13 2. 14.: „si puer natus fuisset, tutores Leonnatum et
„Perdiccam et Craterum et Antipatrum constituunt, confestimque in
„tutorum obsequia jurant.”

