172

pcr‘ conjecturam statuere ausim3 extant illi nummi, satis
pulchra exemplaria praesto sunt in collectione regia Hagae
Comitis, sed ubi rerum scriptores ab omni parte deficiunt,
nulli alii· testes nobis Viam ad veritatem monstrare possunt.
Hoc tantum concludere velim, bellum illud inter Antiochum
et Antigonum multo latius flagrasse quam vulgo suspicantur,
sed quibus locis gestum sit nullo modo dirimi potest. J am
sequenti. anno res dirempta est, verosimiliter navali pugna,
Antigonus victor evasit, Antiochus ex Europa pulsus est,
Antigonus jam ab eo tamquam rex Macedoniae agnoscitur 1).

Nec tamen hac pace facta Antigonus Gonatas jam rex
Macedoniae habendus est. Nam denuo in Thracia certan-
dum erat contra Gallos qui Chersonnesum vastabant, profli-
gantur sane barbari apud Lysimachiam, sed adhuc in ipsa
Macedonia varii competitores de suminis rebus certabant.
Contra eos Antigonus sese vertit post pugnam apud Lysi—
machiam, ut illos subjiceret. Facile etiam his locis princeps
factus est, reliqui principes eum tamquam regem agnove-
runt. (a0. 277). 1

Supererat Apollodorus Cassandreae. Hic enim semper per-
gebat saevire in infelices cives suQS‚ crudelitate et saevitia
sese sustinuit. Nunc autem bello lacessitus est ab Antigono. 2)
Urbs obsidetur, Spartani Apollodoro succurrunt Cleonymo
duce, fortasse instigante Ptolemaeo Philadelpho. Sed tandem
urbs capitur, Antigonus inde ab hoc tempore rex totius
Macedoniae habendus est (a0. 276).

 

1) Justin. 25. 1. 1. v. Gelder p. 80 et 81. Niese 2. 22 ann. 4. jam
aestate anni 279 huic bello finem imponit ea re ductus quod et Antiochus
et Antigonus copias miserunt ad Thermopylas, quae ibi adsunt autumno
tempore ejusdem anni. Sed mea quidem sententia hoc non est argumen-
tum cur bellum finitum sit. Aeque eorum intererat ut Graecia iis amica
esset, eodem modo per mercennarios milites bellum gerebant, quidni

uterque miserit exiguum numerum ad Graecis opitulandum in ultimo
periculo ⁴?

2) Trog. Prol. 25.

 

 

