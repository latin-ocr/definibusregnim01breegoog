143

politicae proprium, et tunc et hodie, et semper erit3 in
praesens haec res maximi momenti fuit, quod eo modo
Polysperchon ex imperii competitore socius factus est.
Pretium hujus novi tituli nimirum fuit praetura Polysper-
chontis in Peloponneso, et auxilium illo loco ei ferendum.

Filius Alexander in Asiam ad Antigonum transiit, nec
tamen patet quam ob causam. Fortasse ei commissum
erat, ut dignitatem patris publice in Antigonum transferret,
ad quam suspicionem trahimur loco Diodori 19. 61. 1,
praesertim cum videatur statim in Graeciam revertisse.
Statim post Alexandri adventum AntigonuS, contione mili-
tum et peregrinorum convocata rettulit de rebus Cassandri
et edictum contra illum comprobandum curavit. Accusavit
autem Cassandrum quod Olympiadem interfecisset, quod
libera custodia detineret puerum regium et matrem ejus.
Insuper contendit eum Thessalonicen per vim uxorem
duxisse, affectare regnum Macedonicum tamquam suum,
Olynthios in urbe Cassandrea collocasse, et Thebas a Mace-
donibus dirutaS, in integrum restituisse. Deinde decretum
tulit ut Cassander pro hoste haberetur, nisi urbes illas
destrueret, et regem cum matre liberum dimitteret, in uni-
verso procuratori legitime creato Antigono oboediret. Non
opus est dicere Antigonum hoc decreto sese gessisse ut
decebat successorem Antipatri et PolysperchontiS. Hanc ob
rem nullam mentionem fecit de hujus rebus, quippe qui
post foedus cum Antigono initum, gradu praetorio esset ¹).

Simul Antigonus decretum edidit de Graecorum libertate.
A viris doctis dubitatur ad quosnam Graecos Antigonus
illo decreto spectaverit, utrum solum gentes intra Thermo-
pylas libertate donaturus fuerit, an etiam Graecos in Asia.
Droysen 2. 2. 12 ann. 2, cumque eo Hugo Gaebler Erythrae
p. 19 putat eum solum spectasse ad Graecos intra Thermo-

 

1) cf. Droysen. 2. 2. 12 ann. 1. „Dass in dieser Anklage von seinem
„Verbaltniss zu Polysperchon nichts erwahnt wird, ist auffallend, wenn
„es nicht in Diodors Auszug blos fibergangen ist.''

