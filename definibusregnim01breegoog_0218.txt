136

magnus numerus agrorum Cassandrinis datus est, cum ipse
Cassander autem operam daret ut urbs cresceret, brevi
tempore ita amplificata est, ut omnes urbes Macedoniae
potestate anteiret 1). Et perinde ac Thessalonicae etiam in
Cassandream loca finitima contracta sunt. Sic Mende 2), sic
universus ager Pallenensis 3).

Cassandrea sedes fuisse videtur viduarum regiarum 4).
J ustinus 16. 2. 4 Eurydicen, Lysimachi filiam Antipatri
Cassandri filii uxorem, illic vitam agentem memorat. Etiam
Arsinoe filia Ptolemaei Soteris, matrimonio cum Lysimacho
conjuncta, po‘st hujus mortem Cassandreae sedes habuit,
donec urbs a Ptolemaeo Cerauno capta est 5). Eurydice
autem Cassandrinis autonomiam dedit ⁶), quae profecto
postea ab Apollodoro sublata est.

Neque hoc loco negligenda est Uranopolis in cacumine
Athoi montis condita a Cassandri fratre Alexarcho ⁷),
cuj us urbis memoria etiam per nummos aetatem tulit ⁸).

ξ 2. De Thebis restitutis.

Eidem odio in Alexandrum adscribenda est restitutio
Thebarum, quae urbs initio regni sui a Cassandro in inte-
grum restituta est. Cum exercitu enim Meridiem versus
profectus ut Alexandrum Polysperchontis filium sibi sub-

jiceret, ubi primum in Boeotiam pervenit, decretum edidit

 

1) Diod. 19. 52 cf. Paus. &232 2.

2) Liv. 31. 45. 14. „Cassandream petentes ad Mendin, maritimum civi-
„tatis ejus vicum.''

3) Liv. 44. 10. 11. 12.

4) Niebuhr. Worte fib. alte Gesch. ΙΙΙ p. 105 cf. 161.

5) Justin. 24. 2. 1.

6) Polyaen. 6. 7. 2.

⁷) Plin. H. N. 4. 10. g 37. Strabo 331 fr'. 35.

⁸) Muller. Numism. d’Alexandre 138. Head. Hist. numm. 183.

 

 

