103

Atheniensium, cui tunc temporis Hyperides orator praefuit,
in universo Macedoniae inimica, tunc imprimis Alexandro
et dominationi Macedonicae infestissima erat, propter edic-
tum de exulum reditu 1), parataque erat ut prima quaque
occasione sese jugo molesto liberaret. Et forte fortuna
accidit ut eo ipso anno 323 validissima fuerit, cum ei
praesto esset pecunia, exercitus et optimus dux LeostheneS,
unus ex praetoribus Alexandri. Hic enim, cum militum
veteranorum haud contemnendum numerum in Taenaro
collectum haberet, jam aliquamdiu clam agebat cum factione
democratica Atheniensium, Macedoniae inimica 2). Iidem
illi cives Leostheni e thesauris HarpaliciS, qui adhuc
Athenis praesto erant, pecunias suppeditabant, quibus mi-
lites suos omnibus rebus, quae ad bellum opus essent,
instrueret. Idem Leosthenes eodem modo clam conjunctus
erat cum Aetolis, haud minus alienatis a rege animiS, propter
idem decretum de exulum reditu 3). Itaque factio popularis
omnia jam ante Alexandri mortem ad bellum parata habuit,
necdum sese movit.

Sed nuntio allato de morte regiS, statim rogatio ad po-
pulum fertur de jugo Macedonico excutiendO, de liberanda
Graecia. .

Demades factioni Macedonicae praeposituS, Phocion cum
amicis suia, moderatis viris, medium locum tenens, frustra
rogationi adversati sunt, legati ab Antipatro missi ad pericu-
lum avertendum nihil effecerunt l¹=): sententia popularium vicit,
bellum decretum est, Leosthenes Athenas profectus exer-
citui praeficitur, epistolae per legatos ad reliquas urbes
mittuntur, quas monerent: ὅτι καὶ πρότερον μὲν ὁ δῆμος τὴν
Ἐλλάδα πᾶσαν κοινὴν εἶναι πατρίδα κρίνων τῶν Ἑλλήνων τοὺς
ἐπὶ δουλεία στρατευσαμένους βαρβάρους ἠμύνατο κατὰ θάλατταν,

 

1) Justin 13. 5. 2. Diod. 18. 8. 2.
2) Diod. 18. 9. 2.

3) Diod. 17. 111. 3.

4) Plut. Vit. X Orat. 850a.

