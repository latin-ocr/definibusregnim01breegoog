32

anno igitur foedus inter Macedones et Paeones adhuc exstitit.
Sed anno 306 cum principes Macedonici titulum regium
assumpserunt, Audoleon quoque hunc titulum sibi arrogavit,
ut patet ex nummis, qui inde ab hoc tempore inscriptione
ornati sunt „Aoawm'ova-oq βασιλέως 1), quod tamen mea qui-
dem sententia nihil significat nisi quod Audoleon illo anno
foedus cum Macedonia rupit, sese ab omni parte in liber-
tatem vindicavit. Quae cum ita sint, suspicari ausim rationem
inter Macedoniam et Paeoniam inde ab anno 358 usque ad
306 non admodum mutatum esse. Sed ab altera parte nuncii
de hac ipsa ratione, qui aetatem tulerunt, adeo rari sunt,
ut omnino nihil nisi conjectura de hac re statui possit.

Ante omnia alia suspicari licet Paeoniam satis laxo vin-
culo Macedoniae conjunctam fuisse, primum quod nomina
omnium principum qui illis temporibus Paeoniae praefuerunt
aetatem tulerunt, quae res comprobat eos satis notos fuisse
apud antiqUOS‚ quod fieri non potuisset, nisi libertate qua-
dam fruiti essent.

Tum nummi Paeonici illis temporibus cusi omnino nihil
commune habent cum Macedonicis, nisi quod caput Apolli-
nis in nummis Paeonicis, simillimum est eidem effigiei in
nummis MacedoniciS, quae similitudo tamen nullo modo
indicare potest Paeoniam e Macedonia pependisse 2).

Quandoquidem mihi summa cum comitate copia gratissima
data est inserendi libello meo aliquot exemplaria nummo-
rum depicta e regia collectione Hagae Comitis, hoc loco
inseratur descriptio nummorum Paeonicorum in tabula
nostra et unius Macedonici quem addidi ut comparari pos-
sint inter se.

 

1) Sboronos 1. p. 306.
2) cf. in Tabula Ι. 11 et V.

 

