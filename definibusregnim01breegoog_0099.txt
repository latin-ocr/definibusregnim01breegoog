49

operarum et reliquorum tributorum. J ure vero vir doctus
Schaefer (Demosth. 3. 71. ann. 1.) concludit Alexandrum
postea hoc privilegium necessario dedisse propinquis uni-
versorum Macedonum acie caesorum.

Praeter vectigalia, rex etiam aliis reditibus fruebatur.

Praedia regia et latifundia, sive agri sive metalla ei maximas
opes praebuerunt.
, Praecipua fuerunt metalla Pangaei, quae a Livio 45. 18. 3.
vocantur „metallum Macedonicum,” cum addat „quod ingens
„vectigal erat.” Eodem loco apparet vectigal illud locari,
cui rei autem a Romanis anno 167 in breve tempus finis
impositus est, cum locationem metallorum sustulerint.

Sed praeter haec magna bona regia praesto fuerunt, quae
item locabantur. Romani autem anno 167, sicut eorum mos
fuit, praedia illa pascua populi Romani declaraverunt,
quam ob rem de iis mentio fit. Livius 45. 18. 3 ea appellat
„praedia rustica quae locabantur.’' Cicero quoque leg. agr.
2. 19. 50 'anno 63. a. G. n. commemorat „agros regios in
„Macedonia, qui regis Philippi, sive Persae fuerunt, qui
„item a censoribus locati sunt.” Materia navaIiS, quam
caedi vetuerunt Romani 1), verosimiliter in praediis privatis
inveniebatur, sub regibus haud negligenda pars mercaturae
Macedonicae fuit.

Non dissimilis status Illyriae fuisse videtur. Illis quoque
in regionibus vectigal a Romanis impositum est „dimidium
„ejus quod regi pependissent” 2).

Pars haud spernenda civium Macedoniae fuit nobilitas·
N ulla· autem in re a rusticis differebant, nisi quod majoribus ·
divitiis fruebantur, libertas et aequabilitas juris omnibus
concessa erat, universi enim Macedones fuerunt ἐλεύθεροι
ἄνδρες 3). Censu suc, qui eos ad equum rescribebat, nobiles
illustriore loco in exercitu fuerunt quam pediteS, a quibus

 

1) Liv. 45. 29. 14.
2) Liv. 45. 26. 14.
3) Lucian. Dial. Mort. 14. Droys. 1. 1. 73. Abel 124.

