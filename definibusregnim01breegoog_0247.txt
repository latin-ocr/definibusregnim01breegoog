157

pro quo nihil adeptus sit, nisi Epirotae promissum auxilii
ad fratrem regno pellendum, ad usurpandum solium
regium? Quod ego quidem nullo modo conjicere ausim.
Quae cum ita sint facere non possum quin suspicer sic
convenisse inter Pyrrhum et Alexandrum: Alexander Pyrrho
cessurus erat provincias occidentales Macedoniae adjectas,
quarum pretio Epirota ei opem laturus erat, ut stati-em
regno deturbaret.

Quonam autem successu Alexand er consilia sua exsecutus
sit, notum est. Antipater regno suo deturbatus est, salutem
petiit apud Lysimachum, qui id a Pyrrho impetravit ut
pacem inter fratres restitueret 1). Hi autem deinde aliquantis-
per conjunctim Macedoniae praesunt, sive communi consilio
res administrantes, ut tradit Diodorus ²), sive singuli suis
regionibus praefecti 3), cum sine dubio Pyrrhus regiones
sibi ab Alexandro concessas regno suo adjunxerit. Etiam
traditum est quomodo Alexander jam brevi post interfectus
sit a Demetrio; is Antipatrum quoque Macedonia pepulit,
hic autem a socero exceptus posthac vitam egit in Thracia
in aula regia Lysimachi. Ipse Demetrius rex Macedoniae
iactus est. Et cum hic jam antea sibi subjecisset majorem
Peleponnesi partem, Athenae Megara et Euboea auctoritati
ejus obnoxia essent, imperium ejus haud ita multum dis-
crepabat a Cassandri imperio. Sed ab altera parte dominatio
ejus in Asia prorsus interiit, Cycladae insulae sensim paul-
latimque Ptolemaei auspiciis synedrio junctae sunt.

J am initio regni, Demetrius ⁴condidit urbem Demetriadem
in paeninsula Magnesia, in quam urbem contraxit oppida
Neleam et Pagasas et Ormenium, Rhizuntem, Sepiadem,
Olizonem Boeben¹ et Iolcum, quae inde ab hoc tempore

 

1) Justin. 16. 1. 7. Plut. Pyrrh. 6.

2) Diod. 21. 7. καὶ Ἀντίπατρον τὸν μητραλοίαν ἐδολοφόνησεν, οὗ βουλόμενος
σύνεδρον ’ἐχειν τῇ βασιλείᾳ,

3) Justin. 16.1. 19 „tradita ei altera parte Macedoniae, quae Antipatro
„genero ejus obvenerat.''

