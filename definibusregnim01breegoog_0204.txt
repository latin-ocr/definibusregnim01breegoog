 

122

Quonam jure autem Antigonus thesauros ad se traxerit
ex sequentibus apparere potest.

Pro certo habendum est Antigonum jam inde ab anno
321 munus procuratoris imperii sibi vindicasse. Verum
sane est apud Diodorum hujus rei nullam mentionem fieri3
Diodorus id tantum dicit, Antigonum constituisse post Anti·
patri mortem μὴ προσέχειν μήτε τοῖς βασιλεῦσι μήτε τοῖς
ἐπιμεληταῖς αὐτῶν 1). Sed factum constat concionem Mace-
donum Triparadisi anno 321 reges Antigoni custodiae com-
misisse 2), eosque revera aliquot menses in castris ejus
adfuisse 3), itaque ei quoque gradum epimeletae regum
fuisse 4), quamquam Diodorus nihil de hac re commemorat.
Ergo multo. verisimilius est Antigonum haec ipsa facta jam
anno 318 testimonii causa interposuisse, ut jura sua vindi-
caret quam eum, cum opus non esset, virum seditiosum se
profiteri maluisse. Quod attinet ad ipsas reS, haec quaestio
nimirum nihil refert, sed quod ad modum attinet, quo res
animo concipiendae sint, multum interest, utrum putemus
Antigono secundum suam opinionem jus procurationis imperii
fuisse, et jus agendi nomine regum, an non.

Si primum verum est, non licet, ut vulgo fit, contemplari
res annis 319 et 318 ab Antigono gestas neque eas quas
postea annis 316 et 315 commiserit, post Asiam expugna—
tam, tamquam mera facta usurpatoris, Nam eo modo
nimirum ab iis considerabatur, qui jus ej us non agnoscerent.
‚J us Antigoni autem suo ipsius judicio profecto nitebatur
decreto Macedonum Triparadisi factum. Quod paullo post
anno 318 ab Eurydice regina per paucos dies quibus
summa auctoritate in Macedonia functa est etiam confir-

matum est, committendo ei una cum Cassandro regni admi-
nistrationem ⁵).

 

1) Diod. 18. 50. 2.

2) Arr. ἓ 38. Ἀντιγόνῳ τοὺς βασιλέας Φρουρεῖν τε καὶ θεραπεύειν προσ-τάξας.
3) Arr. ξ 42. cf. p. 117.

4) Plut. Eum. 8. pag. 115 ann. 2.

5) Justin 14. 5. 3·

 

