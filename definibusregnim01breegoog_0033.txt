5

Meliorem in modum angustiae Axii fluminis barbaros
arcebant a parte septentrionali Macedoniae, eodem modo quo
Pelagonia Septentrionem versus Scardo monte muniebatur 1).

Uno tenore inde a Scardo monte meridiem versus, porri-
gitur altum jugum ab oriente lacus LychnitidiS, in quo jugo
quod a sequioribus Pyrenaeus vocatur, situs est Pylon vicus.
(cf. supra pag. 2). Uno tantum loco hoc jugum interrumpitur,
nempe faucibus Eordaici fluminis, quae aditum dant in
Orestidem, adhuc Epiroticam, inde ab his faucibus autem
idem illud jugum disterminans Orestidem et Tymphaeam,
universo nomine Bojus mons appellatur 2). ,

Meridiem versus Macedonia a Thessalia disterminatur jugo
montium quod a Pindo originem habet 3) Cambunio nomine,
ab altera parte autem hoc jugum cum Olympo jam mari
propinquo conjungitur Titario monte 4).

Hoc modo pervenimus ad oras maritimas Macedoniae
cinctas corona urbium a Graecis conditarum, quae, quoniam
majore pro parte sui juris erant, regibus Macedoniae impedi-
mento fuerunt, quominus omnes terras ad mare usque regno
suo adjungerent. Praecipuae harum urbium omissis reliquis
fuerunt Pydna, Methone, nondum in agros a mari remoti-
ores translata, et Therma.

Pydna autem verosimiliter ab Eretriensibus condita, 5) jam
anno 473 sub Alexandro Philhellene Macedonica fuit 6) neque
ante Perdiccae mortem sese in libertatem vindicare potuit,
quam ob rem hanc urbem anno 429 Macedoniae adnumeremus
oportet 7).

 

1) Strabo 329. 4. δι’ ὦν ὁ Ἀξιὸς ῥέων δυσείσβολον ποιεῖ τοῖν Μακεδονίαν ἐκ τῆς
Παιονίας. Strabo l.l. fr. 10. Polyb. 28. 8. 3. Liv. 44. 31. 5.
2) Strabo 329 fr. 6. ἔνι’ μὲν δὴ κοινῷ ὀνόματι καλεῖτοιι Βοῖον τὸ ὅρος.

3) Strabo 434. 12.
4) Strabo 329. 14. ἀπὸ τοῦ Τιταρίου ’ὄρους συμφυοῦς τῷ Ὀλύμπῳ ὃ κάντεῦθεν

ἄρχεται διορίζειν τὴν Μακεδονίαν ἀπὸ τῆς Θετταλίας.
5) Abel 160.
6) Thuc. 1. 137. 1.
7) Abel. 195.

