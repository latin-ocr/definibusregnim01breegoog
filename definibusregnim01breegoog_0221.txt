139

dominati sunt, nummi Macedonici emissi sunt ¹). Quam-
quam nihil nobis traditum est de institutionibus ipsius
urbis, tamen hi nummi nobis testes sunt, rationem inter
Thebas et Macedoniam profecto recessisse a statu aliarum
civitatium Graeciae, quae auctoritati Macedoniae obnoxiae
erant. Hoc tantum scimus praesidium Macedonicum fuisse
in Cadmea arce, sed hoc nihil ad ipsam rem. Sed si respi-
cimus ad illos numm08, consentaneum est suspicari statum
urbis non ita multum discrepuisse a statu aliarum urbium
a regibus captarum in regionibus Macedoniae confinibus ut
Abderorum, Maroneae et Aeni, quae urbes nomine tenus
Hellenicae‚ tamen Macedoniae subjectae erant (cf. caput I
pag. 27), et tamquam municipia Macedonica regibus in
omni re oboediebant.

Hoc modo etiam explicari possunt varii conatus Theba-
norum ut sese jugo Macedonico liberarent, quae res autem
non ante annum 288 successit, cum urbs a Demetrio Polior-
ceta in libertatem restituta est. ²).

Etiam haec res argumento esse potest cur Cassander
novam urbem non ab omni parte in libertatem restituerit,
quod metueret ne reliquos Boeotos nimis exacerbaret. Eadem
res facile explicat diversam rationem quae intercedit inter
Cassandrum et Boeotos et Thebanos ab altera parte.

Anno enim 313 et Boeoti et Thebae contra Cassandrum
insurrexerunt, sese Antigono applicaverunt, a Cassandro
denuo in ordinem coacti, hic cum Boeotis indutias fecit,
cum Thebanis autem societatem iniit, id est eos redegit in
pristinam conditionem, praesidium in Cadmea posuit ³).

Temporibus insequentibus Thebanorum urbs diversis casibus
obnoxia fuit, nunc ab uno principe capitur et occupatur,
nunc alter urbem ad se trahit. Hoc tamen constat aliquid

 

1) Barclay Head History of the coinage of Boeotia 80.

2) Plut. Demetr. 46.

3) Diod. 19. 77. 6. Θηβαίους δἐἷς τὴν αὑτοῦ συμμαχίαν κατ-ἕστηκ’ πρὸς
δὲ τοὺς ἄλλους Βοιωτοὺς ἀνοχὰς ποιησάμενος.

